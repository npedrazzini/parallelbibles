<?xml version="1.0" encoding="UTF-8"?>

<cesDoc version="4">
 <cesHeader version="2">
  <fileDesc>
   <titleStmt>
    <h.title></h.title>
    <respStmt>
     <respType></respType>
     <respName></respName>
    </respStmt>
   </titleStmt>
   <extent>
    <wordCount></wordCount>
    <byteCount units="bytes"></byteCount>
   </extent>
   <publicationStmt>
    <distributor></distributor>
    <eAddress></eAddress>
    <availability></availability>
   </publicationStmt>
   <sourceDesc></sourceDesc>
  </fileDesc>
  <encodingDesc>
   <projectDesc></projectDesc>
   <editorialDesc>
    <conformance level="1"></conformance>
    <correction status="medium" method="silent"></correction>
    <segmentation></segmentation>
   </editorialDesc>
   <tagsDecl></tagsDecl>
  </encodingDesc>
  <profileDesc>
   <langUsage>
    <language iso639="jiv" id="ji"></language>
   </langUsage>
   <wsdUsage>
    <writingSystem id="utf-8"></writingSystem>
   </wsdUsage>
  </profileDesc>
 </cesHeader>
 <text>
  <body lang="ji" id="Bible">
   <div type="book" id="b.MAT">
    <div type="chapter" id="b.MAT.1">
     <seg type="verse" id="b.MAT.1.1">
      <s id="b.MAT.1.1.1">Jesukrístu Weatrí ju ainiawai.</s>
      <s id="b.MAT.1.1.2">Tura Ashí nankaamas ti uunt weat Tawitcha Apraámsha ainiawai.</s>
     </seg>
     <seg type="verse" id="b.MAT.1.2">
      <s id="b.MAT.1.2.1">Apraáma Uchirí Isak.</s>
      <s id="b.MAT.1.2.2">Tura Isaka Uchirí Jakup.</s>
      <s id="b.MAT.1.2.3">Jakupa Uchirísha Jutá ni yachijiai.</s>
     </seg>
     <seg type="verse" id="b.MAT.1.3">
      <s id="b.MAT.1.3.1">Tura Jutá uchirin Páresan tura Sarancha Tamar jurermiayi.</s>
      <s id="b.MAT.1.3.2">Páresa Uchirísha Esrum, nuna Uchirísha Aram.</s>
     </seg>
     <seg type="verse" id="b.MAT.1.4">
      <s id="b.MAT.1.4.1">Nuna Uchirísha Aminiatáp.</s>
      <s id="b.MAT.1.4.2">Nuna Uchirísha Nasun.</s>
      <s id="b.MAT.1.4.3">Nuna Uchirísha Sarmun.</s>
     </seg>
     <seg type="verse" id="b.MAT.1.5">
      <s id="b.MAT.1.5.1">Sarmunka Uchiríncha Púusan Raap jurermiayi.</s>
      <s id="b.MAT.1.5.2">Puusa Uchirín Uwitian Ruut jurermiayi.</s>
      <s id="b.MAT.1.5.3">Uwitia Uchirísha Isaí.</s>
     </seg>
     <seg type="verse" id="b.MAT.1.6">
      <s id="b.MAT.1.6.1">Nuna Uchirísha uunt akupin Tawit.</s>
      <s id="b.MAT.1.6.2">Uunt akupin Tawitia Uchiríncha Sarumúnkan Patsepa jurermiayi.</s>
      <s id="b.MAT.1.6.3">Patsepasha emka Uríasa nuweeyayi.</s>
     </seg>
     <seg type="verse" id="b.MAT.1.7">
      <s id="b.MAT.1.7.1">Sarumúnka Uchirí Rupuam.</s>
      <s id="b.MAT.1.7.2">Nuna Uchirísha Apías.</s>
      <s id="b.MAT.1.7.3">Nuna Uchirísha Asa.</s>
     </seg>
     <seg type="verse" id="b.MAT.1.8">
      <s id="b.MAT.1.8.1">Asa Uchirísha Jusapát.</s>
      <s id="b.MAT.1.8.2">Nuna Uchirísha Juram.</s>
      <s id="b.MAT.1.8.3">Nuna Uchirí Usías.</s>
     </seg>
     <seg type="verse" id="b.MAT.1.9">
      <s id="b.MAT.1.9.1">Usíasa Uchirí Jutam.</s>
      <s id="b.MAT.1.9.2">Nuna Uchirí Akas.</s>
      <s id="b.MAT.1.9.3">Nuna Uchirí Esekías.</s>
     </seg>
     <seg type="verse" id="b.MAT.1.10">
      <s id="b.MAT.1.10.1">Esekíasa Uchirí Manasés.</s>
      <s id="b.MAT.1.10.2">Nuna Uchirí Amun.</s>
      <s id="b.MAT.1.10.3">Nuna Uchirí Jusías.</s>
     </seg>
     <seg type="verse" id="b.MAT.1.11">
      <s id="b.MAT.1.11.1">Jusíasa Uchirí Jekunías ni yachi armia nujai.</s>
      <s id="b.MAT.1.11.2">Nui Papirúnianmaya shuar Israer shuaran mesetjai nupetkar Papirúnia nunkanam achirar Júkiarmiayi.</s>
     </seg>
     <seg type="verse" id="b.MAT.1.12">
      <s id="b.MAT.1.12.1">Nu ukunmanka Jekuníasa Uchirí Saratiár akiiniamiayi.</s>
      <s id="b.MAT.1.12.2">Tura nuna Uchirí Surupapír.</s>
     </seg>
     <seg type="verse" id="b.MAT.1.13">
      <s id="b.MAT.1.13.1">Surupapíra Uchirí Awiut.</s>
      <s id="b.MAT.1.13.2">Nuna Uchirí Iriakím.</s>
      <s id="b.MAT.1.13.3">Nuna Uchirí Asur.</s>
     </seg>
     <seg type="verse" id="b.MAT.1.14">
      <s id="b.MAT.1.14.1">Asura Uchirí Satuk.</s>
      <s id="b.MAT.1.14.2">Nuna Uchirí Akim.</s>
      <s id="b.MAT.1.14.3">Nuna Uchirí Eriut.</s>
     </seg>
     <seg type="verse" id="b.MAT.1.15">
      <s id="b.MAT.1.15.1">Eriuta Uchirí Ereasár.</s>
      <s id="b.MAT.1.15.2">Nuna Uchirí Matan.</s>
      <s id="b.MAT.1.15.3">Nuna Uchirí Jakup.</s>
     </seg>
     <seg type="verse" id="b.MAT.1.16">
      <s id="b.MAT.1.16.1">Jakupa Uchirí Jusé Marí aishriya nu.</s>
      <s id="b.MAT.1.16.2">Marisha Jesusan jurermiayi.</s>
      <s id="b.MAT.1.16.3">Nu Jesuska Shuáran uwemtikiartin asa Kristu tu anaikiamuiti.</s>
     </seg>
     <seg type="verse" id="b.MAT.1.17">
      <s id="b.MAT.1.17.1">Tuma asamtai Apraámnumia Tawitnium Jesusa Weatrí katurse (14) ainiawai.</s>
      <s id="b.MAT.1.17.2">Tawitniumiasha Papirúnianam jukimiunma nuisha katurse weat ainiawai.</s>
      <s id="b.MAT.1.17.3">Papirúnianam jukimiunmayasha Krístunam ataksha katurse ainiawai.</s>
     </seg>
     <seg type="verse" id="b.MAT.1.18">
      <s id="b.MAT.1.18.1">Jesukrístu akiiniamu Júnis ámiayi.</s>
      <s id="b.MAT.1.18.2">Ni Nukurí Marí Jusejai anajmanairuyayi.</s>
      <s id="b.MAT.1.18.3">Tura Tsaníatsain Yusa Wakaní ajaprumtikiamiayi.</s>
     </seg>
     <seg type="verse" id="b.MAT.1.19">
      <s id="b.MAT.1.19.1">Ajaprukmataisha Jusé Marin iniatsaatsuk niin ajapatniun Enentáimpramiayi.</s>
      <s id="b.MAT.1.19.2">Tura ti pénker asa aya iniaisatniun wakerimiayi aents nékainiatsain.</s>
     </seg>
     <seg type="verse" id="b.MAT.1.20">
      <s id="b.MAT.1.20.1">Nuna tu Enentáimia Pujái, mesekranam Yusa suntari Tarí chicharuk Tímiayi "Juséá, ame weatrum Tawitchakait.</s>
      <s id="b.MAT.1.20.2">Tuma asam Marijiai nuatnaikiatin ashamkaip.</s>
      <s id="b.MAT.1.20.3">Uchin jurertatna nuka Yusa Wakaníniuiti.</s>
     </seg>
     <seg type="verse" id="b.MAT.1.21">
      <s id="b.MAT.1.21.1">Uchin aishmankan takustatui tura nuna naari JESUS anaikiattame.</s>
      <s id="b.MAT.1.21.2">Ashí ni Shuárin ni tunaariya uwemtikkiartin asa Jesus anaikiatniuiti" Tímiayi.</s>
     </seg>
     <seg type="verse" id="b.MAT.1.22">
      <s id="b.MAT.1.22.1">Yus ni etserniurijiai yaunchu timia nu uminkiati tusa nu Túrunamiayi.</s>
      <s id="b.MAT.1.22.2">Juna aamtikramiayi:</s>
     </seg>
     <seg type="verse" id="b.MAT.1.23">
      <s id="b.MAT.1.23.1">"Nuwa natsa ajapruktatui tura uchin takustatui.</s>
      <s id="b.MAT.1.23.2">Nuna Náarisha Emanuér anainiaktatui."</s>
      <s id="b.MAT.1.23.3">Tu aarmaiti.</s>
      <s id="b.MAT.1.23.4">Emanuérsha nu chichamnum "Yus iijiai pujuwiti" tawai.</s>
     </seg>
     <seg type="verse" id="b.MAT.1.24">
      <s id="b.MAT.1.24.1">Jusesha mesekranmaya shintiar Yusa suntari timia Núnisan Marin nuatkamiayi.</s>
     </seg>
     <seg type="verse" id="b.MAT.1.25">
      <s id="b.MAT.1.25.1">Tura uchin Júreatsain tsaninchamiayi.</s>
      <s id="b.MAT.1.25.2">Tura jurermatai uchin Jesus anaikiamiayi.</s>
     </seg>
    </div>
    <div type="chapter" id="b.MAT.2">
     <seg type="verse" id="b.MAT.2.1">
      <s id="b.MAT.2.1.1">Jutía nunkanam Pirin pépru ana nui Jesus akiiniamiayi.</s>
      <s id="b.MAT.2.1.2">Nuisha Nú nunka akupniuri Irutisauyayi.</s>
      <s id="b.MAT.2.1.3">Akiiniamtai ti neka apach nantu Tátainmaaniya Jerusarén péprunam Táarmiayi.</s>
     </seg>
     <seg type="verse" id="b.MAT.2.2">
      <s id="b.MAT.2.2.1">Taar inintruiniak "ṡIsraer shuara uunt akupniuri tui akiiniait? tiarmiayi.</s>
      <s id="b.MAT.2.2.2">Nantu Tátainmaani pujaati ni yaari Wáinkiamji.</s>
      <s id="b.MAT.2.2.3">Tura tikishmatratai tusar winiaji" tiarmiayi.</s>
     </seg>
     <seg type="verse" id="b.MAT.2.3">
      <s id="b.MAT.2.3.1">Irutis nuna antuk Nusháa Enentáimpramiayi.</s>
      <s id="b.MAT.2.3.2">Tuma asamtai Ashí Jerusarénnumia shuarsha antukar Nusháa Enentáimprarmiayi.</s>
     </seg>
     <seg type="verse" id="b.MAT.2.4">
      <s id="b.MAT.2.4.1">Irutis nuikia Ashí Israer-patri uuntrincha tura yaunchu akupkamun jintinniuncha untsukarmiayi.</s>
      <s id="b.MAT.2.4.2">Tura Kristu akiiniatniurin inintrusmiayi.</s>
     </seg>
     <seg type="verse" id="b.MAT.2.5">
      <s id="b.MAT.2.5.1">Tutai chichainiak "Jutía nunkanam Pirin pepru ana nui akiiniatniuiti, tiarmiayi.</s>
      <s id="b.MAT.2.5.2">Yaunchu Yúsnan etserin tu aaruiti:</s>
     </seg>
     <seg type="verse" id="b.MAT.2.6">
      <s id="b.MAT.2.6.1">"Jutía nunkanam, Pirin pepru, Ishitiápchich ana Nuyá nekas uunt akupin winittiawai.</s>
      <s id="b.MAT.2.6.2">Nii Ashí Israer shuaran, Wíi shuar ásarmatai, pénker Wáinkiattawai," tawai Yus."</s>
      <s id="b.MAT.2.6.3">Tu tiarmiayi.</s>
     </seg>
     <seg type="verse" id="b.MAT.2.7">
      <s id="b.MAT.2.7.1">Nuna Tuíniakui Irutis ti neka apachin úusan, Urutía yaa emka Wáinkiamarum tusa aniasarmiayi.</s>
     </seg>
     <seg type="verse" id="b.MAT.2.8">
      <s id="b.MAT.2.8.1">Nuyá Pirinnum akupeak "Nui werum uchi pénker inintrusrum Wáinkiatarum.</s>
      <s id="b.MAT.2.8.2">Tura Wáinkiarum ujatkatarum.</s>
      <s id="b.MAT.2.8.3">Wisha werin Tikishmátuutaj" Tímiayi.</s>
     </seg>
     <seg type="verse" id="b.MAT.2.10">
      <s id="b.MAT.2.10.1">Tutai ti neka apach wearmiayi.</s>
      <s id="b.MAT.2.10.2">Tura yaa, yajaya Wáinkiarmiania nu, tuke eem wémiayi.</s>
      <s id="b.MAT.2.10.3">Tura yaan Wáinkiar ti wararsarmiayi.</s>
      <s id="b.MAT.2.10.4">Tura Nú yaa uchi pujumia nui ejeniarmiayi.</s>
     </seg>
     <seg type="verse" id="b.MAT.2.11">
      <s id="b.MAT.2.11.1">Jeá wayawar uchincha ni Nukurí Marijiai Wáinkiarmiayi.</s>
      <s id="b.MAT.2.11.2">Tura uchin tikishmatrarmiayi.</s>
      <s id="b.MAT.2.11.3">Nuyá ni Kajuntríyan kurincha, Mirá kunkuinniasha, Chíkich kunkuinniasha Súsarmiayi.</s>
     </seg>
     <seg type="verse" id="b.MAT.2.12">
      <s id="b.MAT.2.12.1">Nuyá mesekranam Yus "Irutisaini weerap" tutai Chíkich jintianam waketkiarmiayi.</s>
     </seg>
     <seg type="verse" id="b.MAT.2.13">
      <s id="b.MAT.2.13.1">Ti neka apach waketramtai Yusa suntari mesekranam Jusen ujakmiayi.</s>
      <s id="b.MAT.2.13.2">"Nantakim uchi ni Nukuríjiai Ejiptu nunkanam jukim nui Pujustá.</s>
      <s id="b.MAT.2.13.3">Irutis uchin Máataj tusa eaktatui.</s>
      <s id="b.MAT.2.13.4">Tura ukunam ankant ajasmatai ujaktajme" Tímiayi.</s>
     </seg>
     <seg type="verse" id="b.MAT.2.14">
      <s id="b.MAT.2.14.1">Tutai Jusé kurat shintiar Nú Káshik uchincha Nukuríjiai Ejiptunam jukimiayi.</s>
     </seg>
     <seg type="verse" id="b.MAT.2.15">
      <s id="b.MAT.2.15.1">Irutis Jáatsain nui pujusarmiayi.</s>
      <s id="b.MAT.2.15.2">Ejiptunam pujusmatai Yus yaunchu timia nu uminkiamiayi.</s>
      <s id="b.MAT.2.15.3">Iis, Yúsnan etserin aak Tímiayi: "Ejiptunmayan winia Uchirun untsukmajai."</s>
      <s id="b.MAT.2.15.4">Tu aarmiayi.</s>
     </seg>
     <seg type="verse" id="b.MAT.2.16">
      <s id="b.MAT.2.16.1">Irutissha ti neka apach niin ananka Yajá waketran Nekáa ti kajekmiayi.</s>
      <s id="b.MAT.2.16.2">Ti kajek Ashí aishmanchin Pirinnumsha tura yantamach pujuarmia nunasha maawaarat tusa akupkamiayi.</s>
      <s id="b.MAT.2.16.3">Ti neka apach ujakmia nuna Enentáimias Ashí Jimiará uwin takakun tura Nú uchichin Máawarat tusa akupkamiayi.</s>
     </seg>
     <seg type="verse" id="b.MAT.2.17">
      <s id="b.MAT.2.17.1">Nuka Yusnan etserin Jeremías aarmia nu uminkiamiayi.</s>
      <s id="b.MAT.2.17.2">Juna aarmiayi:</s>
     </seg>
     <seg type="verse" id="b.MAT.2.18">
      <s id="b.MAT.2.18.1">"Ramá nunkanam ti uutainiak uur ajainiawai.</s>
      <s id="b.MAT.2.18.2">Raker ti uutu asa atsankrachminiaiti ni Uchirí Jákarmatai."</s>
      <s id="b.MAT.2.18.3">Tu aarmiayi.</s>
     </seg>
     <seg type="verse" id="b.MAT.2.19">
      <s id="b.MAT.2.19.1">Tura Irutis jakamtai Yusa suntari mesekranam Jusen ujakmiayi.</s>
     </seg>
     <seg type="verse" id="b.MAT.2.20">
      <s id="b.MAT.2.20.1">"Uchin Máataj tiarmia nuka Jákarai.</s>
      <s id="b.MAT.2.20.2">Yamaikia ataksha uchi ni Nukuríjiai jukim Israer nunkanam waketkitia" Tímiayi.</s>
     </seg>
     <seg type="verse" id="b.MAT.2.21">
      <s id="b.MAT.2.21.1">Tutai Jusé nantaki uchincha Nukuríjiai jukin Ejiptunmaya Israer nunkanam waketkimiayi.</s>
     </seg>
     <seg type="verse" id="b.MAT.2.22">
      <s id="b.MAT.2.22.1">Túrasha Irutisa Uchirí Arkiráu Jutía nunkanam uunt akupin ajasun Nekáa nui wétinian Aránkámiayi.</s>
      <s id="b.MAT.2.22.2">Mesekranmasha ujakma asa nui pujutsuk Kariréa nunkanam wémiayi.</s>
     </seg>
     <seg type="verse" id="b.MAT.2.23">
      <s id="b.MAT.2.23.1">Nui Jeá Nasarét péprunam pujusmiayi.</s>
      <s id="b.MAT.2.23.2">"Nasarétnumia átatui" Yusnan etserin yaunchu tu etserkamu nujai uminkiamiayi.</s>
     </seg>
    </div>
    <div type="chapter" id="b.MAT.3">
     <seg type="verse" id="b.MAT.3.1">
      <s id="b.MAT.3.1.1">Nuyá imiakratin Juan Jutía nunkanam aents atsamunam etserki Támiayi.</s>
     </seg>
     <seg type="verse" id="b.MAT.3.2">
      <s id="b.MAT.3.2.1">"Enentáim Yapajiátarum.</s>
      <s id="b.MAT.3.2.2">Tsawant ishichik ajasai Yus jui akupin ajastin."</s>
      <s id="b.MAT.3.2.3">Tu etserkamiayi.</s>
     </seg>
     <seg type="verse" id="b.MAT.3.3">
      <s id="b.MAT.3.3.1">Nú Juankan yaunchu Yúsnan etserin Isayas juna aarmiayi: "Shuar atsamunam aents untsumui.</s>
      <s id="b.MAT.3.3.2">Untsumuk "Atumí Enentái Uunta jinti iwiarturtarum tura naka awajsatarum" tawai."</s>
      <s id="b.MAT.3.3.3">Tu aarmiayi.</s>
     </seg>
     <seg type="verse" id="b.MAT.3.4">
      <s id="b.MAT.3.4.1">Nu Juansha kamiyu ure najantramun entsauyayi.</s>
      <s id="b.MAT.3.4.2">Emenmamkesha nuapeyayi.</s>
      <s id="b.MAT.3.4.3">Tura yutai-Títikriátsnasha chinijiai Yúuyayi.</s>
     </seg>
     <seg type="verse" id="b.MAT.3.5">
      <s id="b.MAT.3.5.1">Tura Jerusarén péprunmaya shuarsha tura Ashí Jutía nunkanmaya shuarsha Jurtan entsanam matsamiarmia Nú shuarsha mash Juánkan tariarmiayi ni chichamen anturkatai tusar.</s>
     </seg>
     <seg type="verse" id="b.MAT.3.6">
      <s id="b.MAT.3.6.1">Tura ni tunaarin paant etserkarmatai Juan Jurtan entsanam imiainiarmiayi.</s>
     </seg>
     <seg type="verse" id="b.MAT.3.7">
      <s id="b.MAT.3.7.1">Juansha Pariséuncha Satuséuncha imiatti tusa wininian Wáiniak Tímiayi "Napia aaniutirmincha, ṡya atumniasha ti Asutniátniunmaya uwempratniuncha ujatmakmarum?</s>
      <s id="b.MAT.3.7.2">Tímiayi.</s>
      <s id="b.MAT.3.7.3">Asutiátin tsawant ishichik ajasai.</s>
     </seg>
     <seg type="verse" id="b.MAT.3.8">
      <s id="b.MAT.3.8.1">Tuma asamtai Enentáim Yapajiámuitkiuinkia pénker wekaamurmijiai paant iniakmastarum.</s>
     </seg>
     <seg type="verse" id="b.MAT.3.9">
      <s id="b.MAT.3.9.1">Atumsha "Iikia Apraám weeaitji" tu Enentáimtumasairap.</s>
      <s id="b.MAT.3.9.2">Nujai uwemprashtatrume.</s>
      <s id="b.MAT.3.9.3">Yus wakerakka ju kayan Apraáman tiranki najankainti, Tímiayi.</s>
     </seg>
     <seg type="verse" id="b.MAT.3.10">
      <s id="b.MAT.3.10.1">Numi ajaktinia aintsan Kampuwárin jacha atuttsamuiti.</s>
      <s id="b.MAT.3.10.2">Tura numi pénker nereatsna nuka tsupikia jinium apeamu ártatui.</s>
     </seg>
     <seg type="verse" id="b.MAT.3.11">
      <s id="b.MAT.3.11.1">Wikia aya entsajain imiajrume atumi Enentái Yapajiáwakrumin.</s>
      <s id="b.MAT.3.11.2">Antsu winia ukurui winiana nuka pénker awajtamsataj tusa imiantinia aanis tura Jía aanis Yusa Wakanin enketramprattarme.</s>
      <s id="b.MAT.3.11.3">Wijiai nankaamantu asamtai wikia tsuntsumpruan ni Sapatrínkisha atitrachminiaitjai.</s>
     </seg>
     <seg type="verse" id="b.MAT.3.12">
      <s id="b.MAT.3.12.1">Aruusa nerejai Túruinia aintsan átatui.</s>
      <s id="b.MAT.3.12.2">Awajtiutairin achikiuiti tura nujai saepen awajtittiawai.</s>
      <s id="b.MAT.3.12.3">Tura neren pénker ikiustatui, antsu saepenka jinium apeattawai.</s>
      <s id="b.MAT.3.12.4">Nu jisha tuke kajinchaiti."</s>
      <s id="b.MAT.3.12.5">Tu Tímiayi Juan.</s>
     </seg>
     <seg type="verse" id="b.MAT.3.13">
      <s id="b.MAT.3.13.1">Nuyá Jesus Kariréa nunkanmaya winis Jurtan entsanam Támiayi Juan imiatti tusa.</s>
     </seg>
     <seg type="verse" id="b.MAT.3.14">
      <s id="b.MAT.3.14.1">Juansha emka nakitiak Jesusan Tímiayi "Ame winia imiatminiaitme.</s>
      <s id="b.MAT.3.14.2">Túrutamniaitiatmesha ṡurukamtai winia tarutnium?"</s>
      <s id="b.MAT.3.14.3">Tímiayi.</s>
     </seg>
     <seg type="verse" id="b.MAT.3.15">
      <s id="b.MAT.3.15.1">Tura Jesus Tímiayi "Antsan asati yamaikia.</s>
      <s id="b.MAT.3.15.2">Núnisrik Ashí Yus akupkamu umirkatniuitji."</s>
      <s id="b.MAT.3.15.3">Tutai Juan iniaisamiayi.</s>
     </seg>
     <seg type="verse" id="b.MAT.3.16">
      <s id="b.MAT.3.16.1">Tura Jesus imiani entsaya Jíinkímtai nayaimp~i uranmiayi.</s>
      <s id="b.MAT.3.16.2">Tura Yusa Wakaní Yámpitsa aintsan Jesusan tarimiayi.</s>
      <s id="b.MAT.3.16.3">Niisha Wáinkiámiayi.</s>
     </seg>
     <seg type="verse" id="b.MAT.3.17">
      <s id="b.MAT.3.17.1">Túramtai nayaimpinmaya Yus chichaak "Juka winia Uchiruiti.</s>
      <s id="b.MAT.3.17.2">Ti aneamuiti.</s>
      <s id="b.MAT.3.17.3">Ti shiir Enentáimtajai" Tímiayi.</s>
     </seg>
    </div>
    <div type="chapter" id="b.MAT.4">
     <seg type="verse" id="b.MAT.4.1">
      <s id="b.MAT.4.1.1">Nu Túrunamtai Yusa Wakaní Jesusan iwianchjai nekapmamtiksattsa aents atsamunam jukimiayi.</s>
     </seg>
     <seg type="verse" id="b.MAT.4.2">
      <s id="b.MAT.4.2.1">Nui kuarenta (40) tsawant, Káshisha tsawaisha yurumtsuk pujak tsukarmiayi.</s>
     </seg>
     <seg type="verse" id="b.MAT.4.3">
      <s id="b.MAT.4.3.1">Nui uunt iwianch Jesusan nekapsataj tusa Tarí Tímiayi "Nekas Yusa Uchirinkiumka ju kaya apatuk najanata."</s>
     </seg>
     <seg type="verse" id="b.MAT.4.4">
      <s id="b.MAT.4.4.1">Tutai Jesus Tímiayi "Yus-Papinium aarmaiti: "Aents aya apatkujain iwiaaku pujuschamniaiti.</s>
      <s id="b.MAT.4.4.2">Antsu Yus Táman Enentáimtuiniak nekas iwiaaku pujusartatui" tawai" Tímiayi.</s>
     </seg>
     <seg type="verse" id="b.MAT.4.5">
      <s id="b.MAT.4.5.1">Tutai uunt iwianch Jerusarén péprunam Jukí Yusa Uunt Jee Cháikin iwiak</s>
     </seg>
     <seg type="verse" id="b.MAT.4.6">
      <s id="b.MAT.4.6.1">Tímiayi "Nekas Yusa Uchirínkiumka juya akaikim iniaata.</s>
      <s id="b.MAT.4.6.2">Kame Yus-Papinium aarmaiti: "Yus ni suntarin akatar Akúptúrmaktatui.</s>
      <s id="b.MAT.4.6.3">Nawemin kayanam ajiintsumnin wenkurmaktatui" tawai" Tímiayi.</s>
     </seg>
     <seg type="verse" id="b.MAT.4.7">
      <s id="b.MAT.4.7.1">Tutai Jesus Tímiayi "Núnisan Yus-Papinium aarmaiti: "Ame uuntrum Yus "Nekapsataj" tiip" tawai" Tímiayi.</s>
     </seg>
     <seg type="verse" id="b.MAT.4.8">
      <s id="b.MAT.4.8.1">Ataksha uunt iwianch naint Yakí Wájakmanum iwiakmiayi tura Nuyá Ashí nunkanmaya péprun shiira nuna iniaktusmiayi.</s>
     </seg>
     <seg type="verse" id="b.MAT.4.9">
      <s id="b.MAT.4.9.1">Tura Tímiayi "Winia tikishmatrurakminkia juna mash amastatjai."</s>
     </seg>
     <seg type="verse" id="b.MAT.4.10">
      <s id="b.MAT.4.10.1">Tutai Jesus Tímiayi "Werumta, uunt iwianchi.</s>
      <s id="b.MAT.4.10.2">Yus-Papinium aarma awai: "Ame uuntrum Yúsak tikishmatrata tura Ninki shiir awajsata" tawai" Tímiayi.</s>
     </seg>
     <seg type="verse" id="b.MAT.4.11">
      <s id="b.MAT.4.11.1">Tutai uunt iwianch Jesusan ikiuak wémiayi.</s>
      <s id="b.MAT.4.11.2">Túramtai Yusa suntari tariar atsumamurin Súsarmiayi.</s>
     </seg>
     <seg type="verse" id="b.MAT.4.12">
      <s id="b.MAT.4.12.1">Juan sepunam enketui taman antuk Jesus Kariréa nunkanam wémiayi.</s>
     </seg>
     <seg type="verse" id="b.MAT.4.13">
      <s id="b.MAT.4.13.1">Tura Nasarét péprunam pujutsuk Kapernáum péprunam we pujusmiayi.</s>
      <s id="b.MAT.4.13.2">Kapernáumsha Kariréa antumianka Kánmatkariin pujumiayi.</s>
      <s id="b.MAT.4.13.3">Ti yaunchusha Jakupu uchiri Sapurúnsha tura Niptarísha nu nunkanak nui pujustaitsar achikiaruyayi.</s>
     </seg>
     <seg type="verse" id="b.MAT.4.14">
      <s id="b.MAT.4.14.1">Jesus nuna Túramtai yaunchu Yúsnan etserin Isayas aarmia nu uminkiamiayi.</s>
      <s id="b.MAT.4.14.2">Juna aarmiayi:</s>
     </seg>
     <seg type="verse" id="b.MAT.4.15">
      <s id="b.MAT.4.15.1">"Sapurúnsha Niptarísha nayaantsanam Tíjiuch Jurtan entsa amainini nunkan achikiarmiayi.</s>
      <s id="b.MAT.4.15.2">Nuka Kariréaiti Israer-shuarcha matsatainia nui.</s>
     </seg>
     <seg type="verse" id="b.MAT.4.16">
      <s id="b.MAT.4.16.1">Nu aents kiritniunam pujuiniayatan ti Tsáapninian Wáinkiarmiayi.</s>
      <s id="b.MAT.4.16.2">Jákatniunam pujuiniai Tsáapin Tsáapnirmiayi."</s>
      <s id="b.MAT.4.16.3">Tu aarmaiti.</s>
     </seg>
     <seg type="verse" id="b.MAT.4.17">
      <s id="b.MAT.4.17.1">Nuyá Jesus étseruk Tímiayi "Tunaarum Enentáimturum Enentáim Yapajiátarum.</s>
      <s id="b.MAT.4.17.2">Ju nunkanam Yus akupkatin tsawant ishichik ajasai."</s>
     </seg>
     <seg type="verse" id="b.MAT.4.18">
      <s id="b.MAT.4.18.1">Jesus Kariréa antumianka Kánmatkarin wesa Jimiará aentsun Nuámtak Yáchinniun Wáinkiámiayi.</s>
      <s id="b.MAT.4.18.2">Chikichik Antresauyayi, chikichcha Semunkauyayi.</s>
      <s id="b.MAT.4.18.3">Nu Semun Núnisan Pitru Náartiniuyayi.</s>
      <s id="b.MAT.4.18.4">Namakan achin ásar namakan nekajai Nankíak yujaarmiayi.</s>
     </seg>
     <seg type="verse" id="b.MAT.4.19">
      <s id="b.MAT.4.19.1">Nuna Jesus Wáinkiar tiarmiayi "Nemartustarum.</s>
      <s id="b.MAT.4.19.2">Túrakrumin shuarsha Yusna arti tusan Yamái namak Achíarmena Núnisan shuaran-eau awajsatjarme."</s>
     </seg>
     <seg type="verse" id="b.MAT.4.20">
      <s id="b.MAT.4.20.1">Tutai ni nekarin ikiukiar Niin nemariarmiayi.</s>
     </seg>
     <seg type="verse" id="b.MAT.4.21">
      <s id="b.MAT.4.21.1">Nuyá ishichik wésan ataksha Nuámtak yachinniun Wáinkiámiayi.</s>
      <s id="b.MAT.4.21.2">Jakupu Juanjai mai Sepetéu Uchirí ármiayi.</s>
      <s id="b.MAT.4.21.3">Niisha kanunam enkemsar ni nekarin ni Aparíjiai iwiarainiak pujuriarmiayi.</s>
      <s id="b.MAT.4.21.4">Tura Jesus "Nemartusta" tutai</s>
     </seg>
     <seg type="verse" id="b.MAT.4.22">
      <s id="b.MAT.4.22.1">nu chichamaik kanuncha tura Aparíncha ikiukiar Jesusan nemariarmiayi.</s>
     </seg>
     <seg type="verse" id="b.MAT.4.23">
      <s id="b.MAT.4.23.1">Ashí Kariréa nunkanam Jesus Israer-shuar iruntainiam etserki wémiayi.</s>
      <s id="b.MAT.4.23.2">Yus ju nunkanam akupkatin chichaman etserkamiayi.</s>
      <s id="b.MAT.4.23.3">Tura Untsurí sunkurjai Jáinian Ashí Tsuármiayi.</s>
     </seg>
     <seg type="verse" id="b.MAT.4.24">
      <s id="b.MAT.4.24.1">Ashí Siria nunkanam Jesus Tsuákratman nekaawar Ashí Nánkamas sunkurjai Wáitin armia nuna Jesusan tsuarti tusa itiariarmiayi.</s>
      <s id="b.MAT.4.24.2">Ashí jaancha, najaimiancha, yajauch wakantrukuncha, Wáuruncha, tampemaruncha Jesus Tsuármiayi.</s>
     </seg>
     <seg type="verse" id="b.MAT.4.25">
      <s id="b.MAT.4.25.1">Tura Untsurí shuar Jesusan nemariarmiayi.</s>
      <s id="b.MAT.4.25.2">Kariréa nunkanmayasha, Tekapurisnumiasha, Jerusarén péprunmayasha, Jutía nunkanmayasha, Jurtan entsa amainiyasha Jesusan nemariarmiayi.</s>
     </seg>
    </div>
    <div type="chapter" id="b.MAT.5">
     <seg type="verse" id="b.MAT.5.1">
      <s id="b.MAT.5.1.1">Jesus Untsurí shuar Káunkarun Wáiniak Náinnium waka nui pujusmiayi.</s>
      <s id="b.MAT.5.1.2">Tura ni unuiniamurisha taar pujusarmiayi.</s>
     </seg>
     <seg type="verse" id="b.MAT.5.2">
      <s id="b.MAT.5.2.1">Nuyá Jesus Júnis unuiniamiayi.</s>
     </seg>
     <seg type="verse" id="b.MAT.5.3">
      <s id="b.MAT.5.3.1">`Ame wakanim atsumamu nekamarum kakaram ajasrum warastarum.</s>
      <s id="b.MAT.5.3.2">Tuma asarum Yus akupeamunam pachiinniuitrume.</s>
     </seg>
     <seg type="verse" id="b.MAT.5.4">
      <s id="b.MAT.5.4.1">Kúntuts pujarum nu warastarum.</s>
      <s id="b.MAT.5.4.2">Yus atsantamprattarme.</s>
     </seg>
     <seg type="verse" id="b.MAT.5.5">
      <s id="b.MAT.5.5.1">Péejchach Enentáimtumarmena nu warastarum.</s>
      <s id="b.MAT.5.5.2">Yus Ashí nunkan amastatrume.</s>
     </seg>
     <seg type="verse" id="b.MAT.5.6">
      <s id="b.MAT.5.6.1">Eseer wekasataj tusa aya kitiamarum nu warastarum.</s>
      <s id="b.MAT.5.6.2">Yus imiktamprattarme.</s>
     </seg>
     <seg type="verse" id="b.MAT.5.7">
      <s id="b.MAT.5.7.1">Waitnenkratniutiram warastarum.</s>
      <s id="b.MAT.5.7.2">Yus waitnentramprattarme.</s>
     </seg>
     <seg type="verse" id="b.MAT.5.8">
      <s id="b.MAT.5.8.1">Pénker Enentáimniutiram warastarum.</s>
      <s id="b.MAT.5.8.2">Yus Wáinkiáttarme.</s>
     </seg>
     <seg type="verse" id="b.MAT.5.9">
      <s id="b.MAT.5.9.1">Chicham iwiarin árum nu warastarum.</s>
      <s id="b.MAT.5.9.2">Yusa uchiri turamartatui.</s>
     </seg>
     <seg type="verse" id="b.MAT.5.10">
      <s id="b.MAT.5.10.1">Pénker Túrakrumin yajauch awajtamainiakui warastarum.</s>
      <s id="b.MAT.5.10.2">Yus akupeamunam pachiiniuitrume.</s>
     </seg>
     <seg type="verse" id="b.MAT.5.11">
      <s id="b.MAT.5.11.1">Wíi shuar asakrumin katsekramainiakuisha, itit awajtamainiakuisha, tura Ashí tsanumprutmainiakuisha warastarum.</s>
     </seg>
     <seg type="verse" id="b.MAT.5.12">
      <s id="b.MAT.5.12.1">Núnisan yaunchu Yúsnan etserin armia nunasha Túrawarmiayi.</s>
      <s id="b.MAT.5.12.2">Túramtai shiir Enentáimkiuram warastarum.</s>
      <s id="b.MAT.5.12.3">Nayaimpiniam ti pénker akinkiattarme' Tímiayi.</s>
     </seg>
     <seg type="verse" id="b.MAT.5.13">
      <s id="b.MAT.5.13.1">`átumka ju nunkanam wee ana aintsanketrume.</s>
      <s id="b.MAT.5.13.2">Tura wéeaitiat jeakchaitkiunka Míchuiti. ṡNusha itiur Yuámniak ati?</s>
      <s id="b.MAT.5.13.3">Antsu ántraiti.</s>
      <s id="b.MAT.5.13.4">Tuma asamtai aa najatai tepet tusar ajapashtinkiait' Tímiayi.</s>
     </seg>
     <seg type="verse" id="b.MAT.5.14">
      <s id="b.MAT.5.14.1">`átumka ju nunkanam shiripkia aintsanketrume.</s>
      <s id="b.MAT.5.14.2">Náinniumka pepru úumkachminiaiti.</s>
     </seg>
     <seg type="verse" id="b.MAT.5.15">
      <s id="b.MAT.5.15.1">Núnisan shiripik ekeemakam kajunnum enkeatsme.</s>
      <s id="b.MAT.5.15.2">Antsu Yakí Sukúatsmek Ashí jeanam ana nu paant Atí tusam.</s>
     </seg>
     <seg type="verse" id="b.MAT.5.16">
      <s id="b.MAT.5.16.1">Núnisan atumsha Yusjai pénker Túramu paant Atí.</s>
      <s id="b.MAT.5.16.2">Tura Ashí aents nuna iisar niisha Yus Apan shiir awajsartatui' Tímiayi.</s>
     </seg>
     <seg type="verse" id="b.MAT.5.17">
      <s id="b.MAT.5.17.1">`Muisais akupkamuncha tura yaunchu Yúsnan etserin etserkarmia nuna ántar awajsattawai" turutiirap.</s>
      <s id="b.MAT.5.17.2">Antsu nuna Wikia umiktaj tusan Táwitjai.</s>
     </seg>
     <seg type="verse" id="b.MAT.5.18">
      <s id="b.MAT.5.18.1">Nekasan Tájarme.</s>
      <s id="b.MAT.5.18.2">Ashí Túrunatniua nu Amúatsain nu akupkamu ishichkisha Yapajniáshtatui.</s>
      <s id="b.MAT.5.18.3">Nayaimpisha tura nunkasha tuke Amúatsain nu akupkamusha amuukashtatui.</s>
     </seg>
     <seg type="verse" id="b.MAT.5.19">
      <s id="b.MAT.5.19.1">Nu asamtai shuar chikichik akupkamun, Yúpichuch ana nunaksha, umirchakka tura Chíkich shuaran umirkashtinian unuiniakka Yus nekas akupin paant ajastatna nui Nú shuar uunt áchattawai.</s>
      <s id="b.MAT.5.19.2">Antsu Ashí shuar akupkamun Umíana nu tura Chíkich shuaran umirkatniun unuiniana nusha Yus nekas akupin paant ajastatna nui, nu shuarka uunt átatui.</s>
     </seg>
     <seg type="verse" id="b.MAT.5.20">
      <s id="b.MAT.5.20.1">Tuma asamtai Yus akupeamunam pachiinkiataj Tákumka Pariséujai nankaamas tura akupkamu jintinniujai nankaamas eseera wekasatniuitrume' Tímiayi.</s>
     </seg>
     <seg type="verse" id="b.MAT.5.21">
      <s id="b.MAT.5.21.1">`Yaunchu tiniu armia nu ántichukaitrum: "Mankartuawairap.</s>
      <s id="b.MAT.5.21.2">Mankartana nuka Asutniátniuiti" tiniu ármiayi.</s>
     </seg>
     <seg type="verse" id="b.MAT.5.22">
      <s id="b.MAT.5.22.1">Tura Wisha Tájarme: Shuar ni yachin aya kajerakka nusha Asutniátniuiti.</s>
      <s id="b.MAT.5.22.2">Ni yachin Kátsekea nuka akupniunam junaktiniaiti.</s>
      <s id="b.MAT.5.22.3">Tura ni yachin "netsé" Tákunka jinium akupnakminiaiti.'</s>
     </seg>
     <seg type="verse" id="b.MAT.5.23">
      <s id="b.MAT.5.23.1">`Tuma asamtai Yus susataj tusam wakerakum tura ame yatsum ámin itit Enentáimturman Enentáimpramka,</s>
     </seg>
     <seg type="verse" id="b.MAT.5.24">
      <s id="b.MAT.5.24.1">suamu nui ikiuakum emka ame yatsum werim niijiai iwiarata.</s>
      <s id="b.MAT.5.24.2">Turam waketkim Yus suam nu susata.'</s>
     </seg>
     <seg type="verse" id="b.MAT.5.25">
      <s id="b.MAT.5.25.1">`Shuar uuntnum Júramkuinkia jintian wesam niijiai iwiarata uuntnum ejetamtsain.</s>
      <s id="b.MAT.5.25.2">Túrachakminkia uuntnum surutmaktatui tura niisha suntarnum surutmaktatui tura sepunam enketmattawai.</s>
     </seg>
     <seg type="verse" id="b.MAT.5.26">
      <s id="b.MAT.5.26.1">Tura nekas tajai, nui enkemamka Ashí rearchisha akikmachkumka Jíinkishtatme' Tímiayi.</s>
     </seg>
     <seg type="verse" id="b.MAT.5.27">
      <s id="b.MAT.5.27.1">`Yaunchu tiniu armia nu ántichukaitrum: "Tsanirmawaip."</s>
     </seg>
     <seg type="verse" id="b.MAT.5.28">
      <s id="b.MAT.5.28.1">Tura Wisha Tájarme: Shuar nuwan tsanirmataj tu iiska nuikia ni Enentáin tsanirmayi.'</s>
     </seg>
     <seg type="verse" id="b.MAT.5.29">
      <s id="b.MAT.5.29.1">`Tuma asamtai ame jiimi tunaanum yajauch awajtamkuinkia ukuinkiam Yajá ajapata.</s>
      <s id="b.MAT.5.29.2">Ashí ame ayashim jinium esaatsain aya chikichik ayashmi muchitmari emesratin pénkeraiti.</s>
     </seg>
     <seg type="verse" id="b.MAT.5.30">
      <s id="b.MAT.5.30.1">Ame ewejmesha untsuurmetiat tunaanum ajunmakuinkia tsupikiam Yajá ajapata.</s>
      <s id="b.MAT.5.30.2">Ashí ame ayashim jinium esaatsain aya chikichik ayashmi muchitmari emesratin pénkeraiti.'</s>
     </seg>
     <seg type="verse" id="b.MAT.5.31">
      <s id="b.MAT.5.31.1">`Núnisan yaunchu tiniu ármiayi: "Shuar ni nuarin ajapatniun wakera nuka Papí najana susati."</s>
     </seg>
     <seg type="verse" id="b.MAT.5.32">
      <s id="b.MAT.5.32.1">Tura Wisha Tájarme: Shuar ni nuarin tsanirmachun ájapeakka nuwan tsanirmamtikiaiti.</s>
      <s id="b.MAT.5.32.2">Tura ajapamujai nuatnaiyakka nuka tsanirmaiti.'</s>
     </seg>
     <seg type="verse" id="b.MAT.5.33">
      <s id="b.MAT.5.33.1">`Núnisan yaunchu tiniu ármiayi: "Yusa naari pachisan turattajai" Tákumka nekas takamtsuk umiktiniaitme."</s>
     </seg>
     <seg type="verse" id="b.MAT.5.37">
      <s id="b.MAT.5.37.1">Tura Wisha Tájarme: Ayatik "Ee" Tákumka tura "Atsá" Tákumka Wáitrutsuk nuke Titiá.</s>
      <s id="b.MAT.5.37.2">Támena nu nekas umiktaj takum ame Nú arant pachistiniaitkiumka nuka yajauchiiti, iwianchnumiaiti.</s>
      <s id="b.MAT.5.37.3">Ti nekas tajai tusam nayaim pachischatniuitme.</s>
      <s id="b.MAT.5.37.4">Nuka Uunt Yus pujutainti.</s>
      <s id="b.MAT.5.37.5">Nunkasha pachischatniuiti Yusa tarimtairi asamtai.</s>
      <s id="b.MAT.5.37.6">Jerusaren péprusha pachischatniuiti Uunt Akupin pujutai nui asamtai.</s>
      <s id="b.MAT.5.37.7">Múukmesha pachischatniuitme.</s>
      <s id="b.MAT.5.37.8">Chikichik intiashkesha Pújusha mukusasha awajsachminiaitme.</s>
      <s id="b.MAT.5.37.9">Ayatik nekasa nu Páchitsuk Titiá.'</s>
     </seg>
     <seg type="verse" id="b.MAT.5.38">
      <s id="b.MAT.5.38.1">`Yaunchu tiniu armia nu ántichukaitrum: "Shuar Máanikiar jii apujtukka niisha apujtuktiniaiti.</s>
      <s id="b.MAT.5.38.2">Tura nai akarkasha ni naisha akarkatniuiti."</s>
     </seg>
     <seg type="verse" id="b.MAT.5.39">
      <s id="b.MAT.5.39.1">Tura Wisha Tájarme: Yajauch shuar taritrairap.</s>
      <s id="b.MAT.5.39.2">Antsu ame yapimin ijiutmamtai Aatú yapimsha tsankatkata.</s>
     </seg>
     <seg type="verse" id="b.MAT.5.40">
      <s id="b.MAT.5.40.1">Tura pushirmin jurutramkitiaj Tákuisha sakurmesha susata.</s>
     </seg>
     <seg type="verse" id="b.MAT.5.41">
      <s id="b.MAT.5.41.1">Tura Káarkancha chikichik kirumitruk jurutkitia Túramkui ámeka Jimiará kirumitru ejeeta.</s>
     </seg>
     <seg type="verse" id="b.MAT.5.42">
      <s id="b.MAT.5.42.1">Seatmana nu susata.</s>
      <s id="b.MAT.5.42.2">Ikiatmakuisha Páchitsuk ikiasta.'</s>
     </seg>
     <seg type="verse" id="b.MAT.5.43">
      <s id="b.MAT.5.43.1">`Núnisan tiniu armia nu ántichukaitrum: "Ame shuarum aneeta tura nemasrumka kajerkata."</s>
     </seg>
     <seg type="verse" id="b.MAT.5.44">
      <s id="b.MAT.5.44.1">Tura Wisha Tájarme: Nemasrum aneetarum.</s>
      <s id="b.MAT.5.44.2">Yajauch chichartamna nusha shiir awajsata.</s>
      <s id="b.MAT.5.44.3">Nakitramana nusha nawamkata.</s>
      <s id="b.MAT.5.44.4">Tura katsekramainiana nu tura yajauch awajtamainiana nusha Yus áujtusarta.</s>
     </seg>
     <seg type="verse" id="b.MAT.5.45">
      <s id="b.MAT.5.45.1">Atumsha nu Túrakrum Atumí Apari nayaimpiniam pujana nu Túrana aitkiasrumek Túrarme.</s>
      <s id="b.MAT.5.45.2">Iista, Yus yajauch shuarnumsha pénker shuarnumsha Tsáapin awajmatkiatsuk.</s>
      <s id="b.MAT.5.45.3">Núnisan yumincha yajauch shuar pujuiniamunmasha pénker shuar pujuiniamunmasha Yútumtiktsuk.</s>
     </seg>
     <seg type="verse" id="b.MAT.5.46">
      <s id="b.MAT.5.46.1">Aya atumin anenmainia nuke aneakmesha ṡyaki akirmakat?</s>
      <s id="b.MAT.5.46.2">Yajauch shuarsha nuna Túrin ainiawai.</s>
     </seg>
     <seg type="verse" id="b.MAT.5.47">
      <s id="b.MAT.5.47.1">Aya ame yatsumek shiir chichaakmeka ṡWarí pénkerak Túram?</s>
      <s id="b.MAT.5.47.2">Yus-shuarchasha nuna Túrin ainiawai.</s>
     </seg>
     <seg type="verse" id="b.MAT.5.48">
      <s id="b.MAT.5.48.1">Nu asamtai Atumí Aparí Yus nayaimpiniam pujana nujai métek ti pénker átiniaitrume.'</s>
     </seg>
    </div>
    <div type="chapter" id="b.MAT.6">
     <seg type="verse" id="b.MAT.6.1">
      <s id="b.MAT.6.1.1">`Ashí iimiainiain aya shuar iirsarti tusarum Yusna nu takasairap.</s>
      <s id="b.MAT.6.1.2">Tu takaakrumninkia Yus Apa nayaimpiniam pujana nu penké akirmakchattarme.</s>
     </seg>
     <seg type="verse" id="b.MAT.6.2">
      <s id="b.MAT.6.2.1">Nu asamtai shuar atsuma nu yaiyakmeka Ashí shuar ujakairap.</s>
      <s id="b.MAT.6.2.2">Anankartin ainia nuka iruntainmasha tura pepru Jintí wekasasha Ashí iimiainiain shiir Túrajai tusar nuna Túrin ainiawai.</s>
      <s id="b.MAT.6.2.3">Junasha "pénker Túrawai" tu Enentáimturarti tiniu ásar Yus Akíatsain aya tu Enentáimturmajain akinkiaruiti, nekas tajai.</s>
     </seg>
     <seg type="verse" id="b.MAT.6.3">
      <s id="b.MAT.6.3.1">Antsu átumka atsumainia nu yaiyakmeka penké úukam Túrata.</s>
      <s id="b.MAT.6.3.2">Chikichkisha nu Yáinman nekaashti.</s>
     </seg>
     <seg type="verse" id="b.MAT.6.4">
      <s id="b.MAT.6.4.1">Uukam Túrakminkia ame Apa Yus uukman wainia nu, nuna akirmaktatui.'</s>
     </seg>
     <seg type="verse" id="b.MAT.6.5">
      <s id="b.MAT.6.5.1">`Atumsha Yus áujeakrumsha ántar chichamtin ainia Núnis áujsairap.</s>
      <s id="b.MAT.6.5.2">Nu shuarka iruntainmasha tura pepru Jintísha shuar iirsarti tusa wajakiar Yúsan áujin ainiawai.</s>
      <s id="b.MAT.6.5.3">Nekasan Tájarme, Yus Akíatsain aya nu iismajain akinkiaruiti.</s>
     </seg>
     <seg type="verse" id="b.MAT.6.6">
      <s id="b.MAT.6.6.1">Tura ame Yus áujeakmeka ame Kuárturmin wayam waiti epenim nui amek ame Apa Yus áujsata.</s>
      <s id="b.MAT.6.6.2">Nuna ame Apa Yus uuka Túramu waitma asa akirmaktatui.'</s>
     </seg>
     <seg type="verse" id="b.MAT.6.7">
      <s id="b.MAT.6.7.1">`Yus áujeakmesha ántram esaram áujsaip.</s>
      <s id="b.MAT.6.7.2">Yúsan nékainiatsna nuka "Esaram áujeakuinkia Yus anturtuktatui" tu Enentáimainiawai.</s>
     </seg>
     <seg type="verse" id="b.MAT.6.8">
      <s id="b.MAT.6.8.1">Niijiai métek ajasairap.</s>
      <s id="b.MAT.6.8.2">Atumka seatsrumnin Yus Apa átum atsumamun nékawai.</s>
     </seg>
     <seg type="verse" id="b.MAT.6.9">
      <s id="b.MAT.6.9.1">Nu asamtai Yus áujkuram Júnis Títiniaitrume: `Aparu Yus, nayaimpiniam pujamna nu, ii Aparínme.</s>
      <s id="b.MAT.6.9.2">Ame Náarmincha shuar ántar pachischarti.</s>
     </seg>
     <seg type="verse" id="b.MAT.6.10">
      <s id="b.MAT.6.10.1">Ashí aentsnum ame akupkatin tsawantrum wari jeati.</s>
      <s id="b.MAT.6.10.2">Ame wakeramuram nayaimpiniam umikma ana Núnisan ju nunkanmasha Uminkiatí.</s>
     </seg>
     <seg type="verse" id="b.MAT.6.11">
      <s id="b.MAT.6.11.1">Aparu, ii yurumkari Ashí tsawant amasta.</s>
     </seg>
     <seg type="verse" id="b.MAT.6.12">
      <s id="b.MAT.6.12.1">Tura winia nemasrun tsankurajna Núnismek, Aparu, winia tunaaru tumashrisha tsankurturta.</s>
     </seg>
     <seg type="verse" id="b.MAT.6.13">
      <s id="b.MAT.6.13.1">Tunáa wakeruktin tsankatrukaip.</s>
      <s id="b.MAT.6.13.2">Antsu Ashí tunaanumia uwemtikrurta.</s>
      <s id="b.MAT.6.13.3">Tuke Ashí aents akupkamniaitme.</s>
      <s id="b.MAT.6.13.4">Núnisam Amesha tuke ti kakarmaitme.</s>
      <s id="b.MAT.6.13.5">Tura ti Shíiraitme.</s>
      <s id="b.MAT.6.13.6">Tuma asakmin seajme.</s>
      <s id="b.MAT.6.13.7">Nuke Atí.'</s>
     </seg>
     <seg type="verse" id="b.MAT.6.14">
      <s id="b.MAT.6.14.1">`Amesha Chíkich shuar yajauch awajtamka nu tsankureakminkia Yus Apa nayaimpiniam pujana nu amincha tsankurtamprattawai.</s>
     </seg>
     <seg type="verse" id="b.MAT.6.15">
      <s id="b.MAT.6.15.1">Tura Chíkich tsankureachkumninkia Yus Apasha ame tunaarmincha tsankurtamprashtatui.'</s>
     </seg>
     <seg type="verse" id="b.MAT.6.16">
      <s id="b.MAT.6.16.1">`Ijiarmarum Yus áujkurmesha wake mesekrum susuntrairap.</s>
      <s id="b.MAT.6.16.2">Anankartin shuar Chíkich shuar "ijiarmaiti" tu Enentáimtursarti tusa tuma ainiawai.</s>
      <s id="b.MAT.6.16.3">Nekasan Tájame, Yúska Akíatsain aya nujai akikma ainiawai.</s>
     </seg>
     <seg type="verse" id="b.MAT.6.17">
      <s id="b.MAT.6.17.1">Antsu ámeka ijiarmamsha pénker temashmaram pénker jaupmitia.</s>
     </seg>
     <seg type="verse" id="b.MAT.6.18">
      <s id="b.MAT.6.18.1">Shuar ijiarmaiti tu Enentáimturmasarain.</s>
      <s id="b.MAT.6.18.2">Aya Yus Apak nekaattawai.</s>
      <s id="b.MAT.6.18.3">Tura asa akirmaktatui.'</s>
     </seg>
     <seg type="verse" id="b.MAT.6.20">
      <s id="b.MAT.6.20.1">`Ju nunkanmaya kuit ikiaunkatniujai nankaamas nayaimpiniam kuit ikiaunkata.</s>
      <s id="b.MAT.6.20.2">Juinkia kayaa Yúchakait tura mash meseatsuk.</s>
      <s id="b.MAT.6.20.3">Tura kasasha Wayá kasamtsuk.</s>
      <s id="b.MAT.6.20.4">Antsu nayaimpinmanka kayaasha yuatsui tura mash meseatsui tura kasasha Wayá kasamtsui.</s>
     </seg>
     <seg type="verse" id="b.MAT.6.21">
      <s id="b.MAT.6.21.1">Kuítrum ana nui Enentáimtustatme.</s>
      <s id="b.MAT.6.21.2">Tuma asam nayaimpiniam ikiaunkata.'</s>
     </seg>
     <seg type="verse" id="b.MAT.6.22">
      <s id="b.MAT.6.22.1">`Ame Jímijiai Tsáapin amiin wayamniaiti.</s>
      <s id="b.MAT.6.22.2">Tuma asamtai ame jiimi pénkeraitkiuinkia amiin Tsáapin Wayá tuke Tsáapniiti.</s>
     </seg>
     <seg type="verse" id="b.MAT.6.23">
      <s id="b.MAT.6.23.1">Antsu ame jiimi yajauchitkiuinkia Tsáapin amiin wayachmin asamtai tuke kiritin átatui.</s>
      <s id="b.MAT.6.23.2">Núnisan yajauchia nu wakerakmeka pénkera nu ame Enentáimiin wayachmin asamtai tuke kirit ajastatui.</s>
      <s id="b.MAT.6.23.3">Nu kiritcha Imiá yajauchiti.'</s>
     </seg>
     <seg type="verse" id="b.MAT.6.24">
      <s id="b.MAT.6.24.1">`Shuar Jimiará uuntrin umirkatniun tujintiawai.</s>
      <s id="b.MAT.6.24.2">Chikichan wakerak chikichnaka nakitrattawai.</s>
      <s id="b.MAT.6.24.3">Chikichan umiruk chikichnaka umirkashtatui.</s>
      <s id="b.MAT.6.24.4">Núnisan átumka Yussha kuitcha Máimtek Enentáimtustin tujinkiattarme.'</s>
     </seg>
     <seg type="verse" id="b.MAT.6.25">
      <s id="b.MAT.6.25.1">`Tuma asamtai Tájarme: Wariniak yuataj wariniak umartaj tura wariniak entsartaj tusarum nuke Enentáimsairap.</s>
      <s id="b.MAT.6.25.2">Yus iwiaaku átinian amasu asa yurumkancha amaschamniakait.</s>
      <s id="b.MAT.6.25.3">Tura ju ayashniasha najana asa entsataincha amaschamniakait.</s>
     </seg>
     <seg type="verse" id="b.MAT.6.26">
      <s id="b.MAT.6.26.1">Chinkisha Enentáimpratarum.</s>
      <s id="b.MAT.6.26.2">Yakí nanamainiak yurumkan arakmainiatsui.</s>
      <s id="b.MAT.6.26.3">Tura juuk yurumkan ikiuiniatsui.</s>
      <s id="b.MAT.6.26.4">Tuma ain Yus Apa nayaimpiniam pujana Nú Yusak áyureatsuk.</s>
      <s id="b.MAT.6.26.5">Atumsha chinkia Nú nankaamaschakaitrum.</s>
     </seg>
     <seg type="verse" id="b.MAT.6.27">
      <s id="b.MAT.6.27.1">Nu arantcha ti Enentáimkiumsha ṡnujai tsakartatmek?'</s>
     </seg>
     <seg type="verse" id="b.MAT.6.28">
      <s id="b.MAT.6.28.1">`Nuikia ṡurukamtai entsartincha Timiá Enentáimprum?</s>
      <s id="b.MAT.6.28.2">Iistá, kukujsha takachuitiat tura najanchaitiat</s>
     </seg>
     <seg type="verse" id="b.MAT.6.29">
      <s id="b.MAT.6.29.1">ti Shíirmach ainiawai.</s>
      <s id="b.MAT.6.29.2">Yaunchu uunt akupin Sarumún ti shiir iwiarmamniuitiat kukujia Tímianchauyayi.</s>
     </seg>
     <seg type="verse" id="b.MAT.6.30">
      <s id="b.MAT.6.30.1">Iis, nupa Yamái tsakaawai tura kashin aents tsupikiar jinium epeenawai.</s>
      <s id="b.MAT.6.30.2">Tuma ain Yus ti shiir aentseatsuk.</s>
      <s id="b.MAT.6.30.3">Nuna tura asa atumniasha Nú pénker waitmakchattawak. ṡUrukamtai Yus nekas Enentáimtatsrum?</s>
     </seg>
     <seg type="verse" id="b.MAT.6.32">
      <s id="b.MAT.6.32.1">Ju nunkanam ana nu pachikiairap.</s>
      <s id="b.MAT.6.32.2">Chíkich shuar, Yúsan nékainiatsna nu, warin yuattaj~i warin umartataj~i warin entsartataj~i nuna ti pachiiniawai.</s>
      <s id="b.MAT.6.32.3">Tura atumsha tu Enentáimsarum weerap.</s>
      <s id="b.MAT.6.32.4">Ame Apa nayaimpiniam pujana nu ame atsumamurmin nékawai.</s>
     </seg>
     <seg type="verse" id="b.MAT.6.33">
      <s id="b.MAT.6.33.1">Tuma asamtai Yusjai shiir wekasatin tura Yus akupkamu ana nu umiktin emka Enentáimsatarum.</s>
      <s id="b.MAT.6.33.2">Túrakrumninkia atsumamurmin Yus suramsattawai.</s>
     </seg>
     <seg type="verse" id="b.MAT.6.34">
      <s id="b.MAT.6.34.1">Kashin átatna nujai itiurchat Enentáimsairap.</s>
      <s id="b.MAT.6.34.2">Kashinkia Nusháa itiurchatrijiai tsawarchattawak.</s>
      <s id="b.MAT.6.34.3">Yamái tsawanta jujai Máakchakait.'</s>
     </seg>
    </div>
    <div type="chapter" id="b.MAT.7">
     <seg type="verse" id="b.MAT.7.1">
      <s id="b.MAT.7.1.1">`Chikicha tunaari ti Enentáimtusairap.</s>
      <s id="b.MAT.7.1.2">Núnisan Yus Atumí tunaari iirtamsashtatui.</s>
     </seg>
     <seg type="verse" id="b.MAT.7.2">
      <s id="b.MAT.7.2.1">Chíkich Wárik sumamtikiatin Enentáimkiumninkia Yus Núnisan sumamtikramattawai.</s>
      <s id="b.MAT.7.2.2">Tura ame chikicha Túramuri nekapmarmena Nú nekapkajain amincha nekapmarmattawai.</s>
     </seg>
     <seg type="verse" id="b.MAT.7.3">
      <s id="b.MAT.7.3.1">Tuma asamtai ṡitiurtsuk atumi jiin numi enketna auk iitskesha atumi Yachí jiin tsuat enketusha iyarum?</s>
     </seg>
     <seg type="verse" id="b.MAT.7.4">
      <s id="b.MAT.7.4.1">Ame jiimiin numi tuke enketaisha ṡitiurtsuk ame yatsumi jiiya Tsuátan jurustajme tame?</s>
     </seg>
     <seg type="verse" id="b.MAT.7.5">
      <s id="b.MAT.7.5.1">Antar Shuará, ame Yáintaj Tákumka emka ame jiimiin numi enketna nu jusata.</s>
      <s id="b.MAT.7.5.2">Nuyá paant iistatme yatsumi jiin tsuat enketna nu jurustin.'</s>
     </seg>
     <seg type="verse" id="b.MAT.7.6">
      <s id="b.MAT.7.6.1">`Ti shiira nuka Yawá Súsashtiniaiti.</s>
      <s id="b.MAT.7.6.2">Nuna nakitrar amincha esatmichartimpiash.</s>
      <s id="b.MAT.7.6.3">Kuítrumsha kuchi Súsashtiniaiti.</s>
      <s id="b.MAT.7.6.4">Aya najatrachartatuak.'</s>
     </seg>
     <seg type="verse" id="b.MAT.7.7">
      <s id="b.MAT.7.7.1">`Yus seakrumin suramsattawai.</s>
      <s id="b.MAT.7.7.2">Eakrumka wainkiattarme.</s>
      <s id="b.MAT.7.7.3">"Winiajai" Tákurmin awaintiamattarme.</s>
     </seg>
     <seg type="verse" id="b.MAT.7.8">
      <s id="b.MAT.7.8.1">Seana Núnaka Suíniawai.</s>
      <s id="b.MAT.7.8.2">Eana nuka Wáiniui.</s>
      <s id="b.MAT.7.8.3">"Winiajai" tuinia Núnaka awainiawai.'</s>
     </seg>
     <seg type="verse" id="b.MAT.7.9">
      <s id="b.MAT.7.9.1">`Ame uchiram apatkun seatmakui ṡkayaash Súsaintiam?</s>
     </seg>
     <seg type="verse" id="b.MAT.7.10">
      <s id="b.MAT.7.10.1">Tura namakan seatmakui ṡNapíash Súsaintiam?</s>
     </seg>
     <seg type="verse" id="b.MAT.7.11">
      <s id="b.MAT.7.11.1">Nuikia átum yajauchitirmesha atumi Uchirí pénker ana nu tuke Súuchakaitrum.</s>
      <s id="b.MAT.7.11.2">Nuna nankaamas nuikia seakrumninkia atumi Aparí nayaimpiniam pujana nu pénker ana nuna suramsashtatuak.'</s>
     </seg>
     <seg type="verse" id="b.MAT.7.12">
      <s id="b.MAT.7.12.1">`Júnaka Muisaissha Yúsnan etserniusha akupenawai: "Chíkich ámin Túrutatí tusa wakerakmeka amesha Núnismek Túratá."</s>
      <s id="b.MAT.7.12.2">Tu akupenawai.'</s>
     </seg>
     <seg type="verse" id="b.MAT.7.14">
      <s id="b.MAT.7.14.1">`Wankaram jintia awai.</s>
      <s id="b.MAT.7.14.2">Wayatniusha Yúpichuchiiti.</s>
      <s id="b.MAT.7.14.3">Nuisha Untsurí Wáiniawai.</s>
      <s id="b.MAT.7.14.4">Tura nusha menkakatniunam jeawai.</s>
      <s id="b.MAT.7.14.5">Túrasha Chíkich jintia awai.</s>
      <s id="b.MAT.7.14.6">Nusha yupikiach asa itiurchataiti.</s>
      <s id="b.MAT.7.14.7">Wayatniurisha yupikchiiti.</s>
      <s id="b.MAT.7.14.8">Nui ishichik Wáiniawai.</s>
      <s id="b.MAT.7.14.9">Tura nusha iwiaaku pujustinnium jeawai.</s>
      <s id="b.MAT.7.14.10">Tuma asamtai tuke iwiaaku pujustaj Tákurmeka yupipitin jintia achiktarum.'</s>
     </seg>
     <seg type="verse" id="b.MAT.7.15">
      <s id="b.MAT.7.15.1">`Aneartarum.</s>
      <s id="b.MAT.7.15.2">Wáitruiniak "Wi Yúsnan étserjai" tuinia nu írunui.</s>
      <s id="b.MAT.7.15.3">Pátatek murikiua ainis Yúpichuch ainiawai tura ni Enentáin nekas uunt-yawa ainis ainiawai.</s>
      <s id="b.MAT.7.15.4">Pátatek shiir chichainiawai tura ni Enentáin yajauch piakuiti.</s>
     </seg>
     <seg type="verse" id="b.MAT.7.16">
      <s id="b.MAT.7.16.1">Atumsha Túramujai niin nekaatniuitrume.</s>
      <s id="b.MAT.7.16.2">Naranmaya shuiya Júukchamniaiti. ṡTsachiksha kushinkiapen nerektatuak?</s>
     </seg>
     <seg type="verse" id="b.MAT.7.17">
      <s id="b.MAT.7.17.1">Núnisan pénker numia nu tuke pénkeran nereatsuk.</s>
      <s id="b.MAT.7.17.2">Tura yajauch numia nu yajauchin nereatsuk.</s>
     </seg>
     <seg type="verse" id="b.MAT.7.18">
      <s id="b.MAT.7.18.1">Pénker numi yajauchin nereatsui.</s>
      <s id="b.MAT.7.18.2">Núnisan yajauch numi pénkeran nereatsui.</s>
     </seg>
     <seg type="verse" id="b.MAT.7.19">
      <s id="b.MAT.7.19.1">Yajauch numi ajakar tsupirar jinium apeashtinkiait.</s>
     </seg>
     <seg type="verse" id="b.MAT.7.20">
      <s id="b.MAT.7.20.1">Tuma asamtai Wáitrin ainia nuka Túramujai nekanattawai.'</s>
     </seg>
     <seg type="verse" id="b.MAT.7.21">
      <s id="b.MAT.7.21.1">`Aya winia Apar nayaimpiniam pujana nuna wakeramurin umirin ainia nuke Yus akupeamunam pachiinkiartatui.</s>
      <s id="b.MAT.7.21.2">Chíkichka "Uuntá, Uuntá" turutainiayat nayaimpiniam jeachartatui.</s>
     </seg>
     <seg type="verse" id="b.MAT.7.22">
      <s id="b.MAT.7.22.1">Amuukatin tsawant jeamtai Untsurí turutiartatui "Maaj, Uuntá, ame Náaram pachisar Ashí nunkanam etserkachmakaj~i.</s>
      <s id="b.MAT.7.22.2">Ame Náarmesha pachisar yajauch wakancha jiiki akupkamji.</s>
      <s id="b.MAT.7.22.3">Tura ame Náaram pachisar aentsti tujintiamu Túramji" turutiartatui.</s>
     </seg>
     <seg type="verse" id="b.MAT.7.23">
      <s id="b.MAT.7.23.1">Nui chichainiakui "Werumtarum.</s>
      <s id="b.MAT.7.23.2">Penke nékachuitjiarme.</s>
      <s id="b.MAT.7.23.3">Aya yajauchitrume" Títiatjai.'</s>
     </seg>
     <seg type="verse" id="b.MAT.7.24">
      <s id="b.MAT.7.24.1">`Shuar winia chichamprun antuk umirkanka nu shuar ti pénker Enentáimniuiti.</s>
      <s id="b.MAT.7.24.2">Niisha ju shuarjai métekete.</s>
      <s id="b.MAT.7.24.3">Jea jeamuk kayanam ukurmai.</s>
     </seg>
     <seg type="verse" id="b.MAT.7.25">
      <s id="b.MAT.7.25.1">Tura yumi ti yutuk entsa nujankruamai tura nase ti kakaram umpuimiai.</s>
      <s id="b.MAT.7.25.2">Túmain pukukachmai ni ukurmari kayanam ukuamu asamtai.</s>
     </seg>
     <seg type="verse" id="b.MAT.7.26">
      <s id="b.MAT.7.26.1">Tura shuar winia chichamprun antuk umirtukchanka ju shuara Núnisan Enentáimchaiti.</s>
      <s id="b.MAT.7.26.2">Jea jeamuk Náikminiam ukurmai.</s>
     </seg>
     <seg type="verse" id="b.MAT.7.27">
      <s id="b.MAT.7.27.1">Tura yumi yutuk entsa nujankruamai tura nase ti kakaram umpuimiai.</s>
      <s id="b.MAT.7.27.2">Túmakui jea mash saanaki iniaamai" Tímiayi Jesus.</s>
     </seg>
     <seg type="verse" id="b.MAT.7.28">
      <s id="b.MAT.7.28.1">Jesus nuna tinia amukmatai Ashí shuar ti Enentáimprarmiayi.</s>
     </seg>
     <seg type="verse" id="b.MAT.7.29">
      <s id="b.MAT.7.29.1">"Yusa kakarmarijiai unuitiamtsujik.</s>
      <s id="b.MAT.7.29.2">Israer-shuara jintinniurinkia Núnis unuiniainiatsui" tiarmiayi.</s>
     </seg>
    </div>
    <div type="chapter" id="b.MAT.8">
     <seg type="verse" id="b.MAT.8.1">
      <s id="b.MAT.8.1.1">Jesus muraya Támatai Untsurí shuar Niin nemariarmiayi.</s>
     </seg>
     <seg type="verse" id="b.MAT.8.2">
      <s id="b.MAT.8.2.1">Nui shuar tunamaru Jesusan jearin tikishmatramiayi.</s>
      <s id="b.MAT.8.2.2">Tura Tímiayi "Uuntá, wakerakmeka Tsuáramniaitme."</s>
     </seg>
     <seg type="verse" id="b.MAT.8.3">
      <s id="b.MAT.8.3.1">Tutai Jesus uwejéjai antin "Wakerajai.</s>
      <s id="b.MAT.8.3.2">Pénker ajasta" Tímiayi.</s>
      <s id="b.MAT.8.3.3">Tutai tunamaru ni tunamarmari pénker ajasmiayi.</s>
     </seg>
     <seg type="verse" id="b.MAT.8.4">
      <s id="b.MAT.8.4.1">Tura Jesus Tímiayi "Pai, penké etserkaip.</s>
      <s id="b.MAT.8.4.2">Ayatik Israer-patri iniakmamsam Muisais timia nu susata Ashí shuar nekaawarti tusam."</s>
     </seg>
     <seg type="verse" id="b.MAT.8.5">
      <s id="b.MAT.8.5.1">Jesus Kapernáum péprunam wayamtai apachi suntara Kapitiántri Niin tarimiayi.</s>
     </seg>
     <seg type="verse" id="b.MAT.8.6">
      <s id="b.MAT.8.6.1">"Uuntá, Tímiayi.</s>
      <s id="b.MAT.8.6.2">Winia uchir tampemaru Jeá tepes ti wait Ajáa tepawai" Tímiayi.</s>
     </seg>
     <seg type="verse" id="b.MAT.8.7">
      <s id="b.MAT.8.7.1">Jesussha "Ayu, winin tsuartajai" Tímiayi.</s>
     </seg>
     <seg type="verse" id="b.MAT.8.8">
      <s id="b.MAT.8.8.1">Tutai Kapitián Tímiayi "Uuntá, Ame ti nankaamaku asam winia Jearuí wayachminiaitme.</s>
      <s id="b.MAT.8.8.2">Ayatik "Pénker Ajástí" Tákumin winia uchir pénker ajatrustatui.</s>
     </seg>
     <seg type="verse" id="b.MAT.8.9">
      <s id="b.MAT.8.9.1">Iista, winiasha akuptuiniatsuk tura wisha suntaran akupenatsjak.</s>
      <s id="b.MAT.8.9.2">Juna "Wetá" takui wéawai.</s>
      <s id="b.MAT.8.9.3">Tura chikichnasha "Winitiá" tutai winiawai.</s>
      <s id="b.MAT.8.9.4">Tura takartinian "Ju Túratá" tutai Umíawai."</s>
     </seg>
     <seg type="verse" id="b.MAT.8.10">
      <s id="b.MAT.8.10.1">Kapitián nuna tutai Jesus ti Enentáimiuk Niin nemarainian Tímiayi "Nekasan Tájarme, Israer-shuar Yúsan Tímiatrus Enentáimtin atsawai.</s>
     </seg>
     <seg type="verse" id="b.MAT.8.11">
      <s id="b.MAT.8.11.1">Maa, yajaya Untsurí shuar Yus akupeana nui jeawar Apraámjaisha Isakjaisha Jakupjaisha iruntrar Yurumáwartatui.</s>
     </seg>
     <seg type="verse" id="b.MAT.8.12">
      <s id="b.MAT.8.12.1">Tura Israer-shuar Yúsnum jeamnia ainiayat aa kiritniunam ajapnawartatui.</s>
      <s id="b.MAT.8.12.2">Nui ti uutin tura ti Wáitsatin átatui."</s>
     </seg>
     <seg type="verse" id="b.MAT.8.13">
      <s id="b.MAT.8.13.1">Nuyá Jesus Kapitiánin chicharuk "Jeemiin waketkitia.</s>
      <s id="b.MAT.8.13.2">Nekas Enentáimtusu asakmin uchiram pénker ajatramsattawai" Tímiayi.</s>
      <s id="b.MAT.8.13.3">Túramtai ni Uchirí nu chichamtaik pénker ajatsamiayi.</s>
     </seg>
     <seg type="verse" id="b.MAT.8.14">
      <s id="b.MAT.8.14.1">Jesus Pitru jeen we Pitru tsatsarin tsuemujai jaa tepan Wáinkiamiayi.</s>
     </seg>
     <seg type="verse" id="b.MAT.8.15">
      <s id="b.MAT.8.15.1">Tura ni uwején antinmatai tsuemun michatramiayi.</s>
      <s id="b.MAT.8.15.2">Tura nuwa nantakin Ashí ajamsarmiayi.</s>
     </seg>
     <seg type="verse" id="b.MAT.8.16">
      <s id="b.MAT.8.16.1">Kashi ajasmatai yajauch wakantrukarun Jesusan itiariarmiayi.</s>
      <s id="b.MAT.8.16.2">Tura nu yajauch wakanin Chikichík chichamjai chicharas jiiki akupiarmiayi.</s>
      <s id="b.MAT.8.16.3">Ashí Jáiniancha Tsuárarmiayi.</s>
     </seg>
     <seg type="verse" id="b.MAT.8.17">
      <s id="b.MAT.8.17.1">Yúsnan etserin Isayas "Ii pimpirmarincha ii sunkurincha jurutramkimiaji" yaunchu timia nu uminkiati tusa nu Túrunamiayi.</s>
     </seg>
     <seg type="verse" id="b.MAT.8.18">
      <s id="b.MAT.8.18.1">Shuar Untsurí Jesusan Káutkarmatai "Entsa amain katintai" Tímiayi.</s>
     </seg>
     <seg type="verse" id="b.MAT.8.19">
      <s id="b.MAT.8.19.1">Nui Israer-shuara jintinniuri Jesusan Tarí Tímiayi "Uuntá, Amin Páchitsuk nemarsatniun wakerajme."</s>
     </seg>
     <seg type="verse" id="b.MAT.8.20">
      <s id="b.MAT.8.20.1">Tutai Jesus Tímiayi "Kujanchmasha ni waarin takaktsuk.</s>
      <s id="b.MAT.8.20.2">Chinkisha pasunken takaktsuk.</s>
      <s id="b.MAT.8.20.3">Tura Wi Yúsnumiaitiatan tepestiniur atsawai."</s>
     </seg>
     <seg type="verse" id="b.MAT.8.21">
      <s id="b.MAT.8.21.1">Niin nemarniusha Tímiayi "Uunta, emka winia aparun iwiarsan ikiuuttajai."</s>
     </seg>
     <seg type="verse" id="b.MAT.8.22">
      <s id="b.MAT.8.22.1">Tura Jesus "Nemartusta, Tímiayi.</s>
      <s id="b.MAT.8.22.2">Wakannium jaka ainia nu jakan iwiarsarti" Tímiayi.</s>
     </seg>
     <seg type="verse" id="b.MAT.8.23">
      <s id="b.MAT.8.23.1">Nuyá Jesus ni unuiniamurijiai uunt kanunam Enkemámiayi.</s>
     </seg>
     <seg type="verse" id="b.MAT.8.24">
      <s id="b.MAT.8.24.1">Nui nase ti kakaram umpuimtai antumian ti tamparintin ajasmiayi.</s>
      <s id="b.MAT.8.24.2">Tura entsa kanunam Yaráná Piákmiayi.</s>
      <s id="b.MAT.8.24.3">Tuma ain Jesus kanunam kanar tepemiayi.</s>
     </seg>
     <seg type="verse" id="b.MAT.8.25">
      <s id="b.MAT.8.25.1">Nuyá ni unuiniamuri kurashim Jesusan ishintiarar tiarmiayi "Uuntá, wayaji.</s>
      <s id="b.MAT.8.25.2">Kakaram ajachkumninkia jakattaji."</s>
     </seg>
     <seg type="verse" id="b.MAT.8.26">
      <s id="b.MAT.8.26.1">Jesus Tímiayi "ṡUrukamtai Timiá ashamarum, Yus Enentáimtutskesha?"</s>
      <s id="b.MAT.8.26.2">Nuyá wajaki nasencha entsancha chicharkamiayi.</s>
      <s id="b.MAT.8.26.3">Tutai mash miaaku ajasmiayi.</s>
     </seg>
     <seg type="verse" id="b.MAT.8.27">
      <s id="b.MAT.8.27.1">Nuna iisar ni unuiniamuri ti Enentáimsarmiayi.</s>
      <s id="b.MAT.8.27.2">Tura tiarmiayi "Jusha ṡWarí aentsuit?</s>
      <s id="b.MAT.8.27.3">Nasesha entsasha Niin umirainiatsuk" tiarmiayi.</s>
     </seg>
     <seg type="verse" id="b.MAT.8.28">
      <s id="b.MAT.8.28.1">Nuyá Jesus Entsá amaini katin Jatara nunkanam jeamiayi.</s>
      <s id="b.MAT.8.28.2">Nui Jimiará shuar yajauch wakantruku tuke iwiartainium Pujú Jesusan tariarmiayi.</s>
      <s id="b.MAT.8.28.3">Mai yajauch wakantruku ásar ti kajen ármiayi.</s>
      <s id="b.MAT.8.28.4">Tuma asamtai shuar nu jintianam nankaamachu ármiayi.</s>
     </seg>
     <seg type="verse" id="b.MAT.8.29">
      <s id="b.MAT.8.29.1">Niisha Jesusan Wáinkiar kakantar tiarmiayi "ṡWarí pujuram iijiai, Jesusá, Yusa Uchiría.</s>
      <s id="b.MAT.8.29.2">Tsawant jeatsain iin amukratkataj tusamek taum?" tiarmiayi.</s>
     </seg>
     <seg type="verse" id="b.MAT.8.30">
      <s id="b.MAT.8.30.1">Nui arant kuchi Untsurí shushunmak yujaarmiayi.</s>
     </seg>
     <seg type="verse" id="b.MAT.8.31">
      <s id="b.MAT.8.31.1">Yajauch wakancha Jesusan seainiak "Jiiki akupkartakmeka Kuchíniam wayatin tsankatkartukta" tiarmiayi.</s>
     </seg>
     <seg type="verse" id="b.MAT.8.32">
      <s id="b.MAT.8.32.1">Tutai Jesus "Pai, wetarum" Tímiayi.</s>
      <s id="b.MAT.8.32.2">Yajauch wakancha shuara Enentáiya Jíinkiar kuchiniam Enkemáwarmiayi.</s>
      <s id="b.MAT.8.32.3">Túramtai kuchi Wáurkiar arau utsanamiayi.</s>
      <s id="b.MAT.8.32.4">Nuyá Entsá iniankar jakerarmiayi.</s>
     </seg>
     <seg type="verse" id="b.MAT.8.33">
      <s id="b.MAT.8.33.1">Kuchí Wáinniusha nuna ashamkar péprunam tseke wéarmiayi.</s>
      <s id="b.MAT.8.33.2">Nui jeawar Ashí Túrunamun etserkarmiayi.</s>
      <s id="b.MAT.8.33.3">Yajauch wakantrukun pénker ajasmancha etserkarmiayi.</s>
     </seg>
     <seg type="verse" id="b.MAT.8.34">
      <s id="b.MAT.8.34.1">Nuyá Ashí Nú peprunmaya shuar Jesusan inkiuntai tusar ashinkiarmiayi.</s>
      <s id="b.MAT.8.34.2">Tura inkiunkar ni nunkeya waketkiti tusar seawarmiayi.</s>
     </seg>
    </div>
    <div type="chapter" id="b.MAT.9">
     <seg type="verse" id="b.MAT.9.1">
      <s id="b.MAT.9.1.1">Nuyá Jesus kanunam enkemar antumian amaini katinmiayi.</s>
      <s id="b.MAT.9.1.2">Tura nui ni péprurin Kapernáumnum jeamiayi.</s>
     </seg>
     <seg type="verse" id="b.MAT.9.2">
      <s id="b.MAT.9.2.1">Nui jeamtai shuar emearu jaan patak yanakin ejeetiarmiayi.</s>
      <s id="b.MAT.9.2.2">"Tsuártatui" nekas tu Enentáimtuinia ásarmatai Jesus jaan Tímiayi "Uchirú, kakaram ajasta.</s>
      <s id="b.MAT.9.2.3">Ashí ame tunaarum tsankuramuiti."</s>
     </seg>
     <seg type="verse" id="b.MAT.9.3">
      <s id="b.MAT.9.3.1">Takui Israer-shuara jintinniuri yajauch Enentáimprar "Juka Yúsan ti yajauch chicharui" tiarmiayi.</s>
     </seg>
     <seg type="verse" id="b.MAT.9.4">
      <s id="b.MAT.9.4.1">Tu Enentáimainian Jesus Nekáa tiarmiayi "ṡUrukamtai Imiá yajauch Enentáimprum.</s>
     </seg>
     <seg type="verse" id="b.MAT.9.5">
      <s id="b.MAT.9.5.1">Tua Imiá Yúpichuchit.</s>
      <s id="b.MAT.9.5.2">Shuara tunaarin tsankuratin Yúpichuchikiait.</s>
      <s id="b.MAT.9.5.3">Tura emearun "Nantakim wekasata" Títin Yúpichuchikiait?</s>
     </seg>
     <seg type="verse" id="b.MAT.9.6">
      <s id="b.MAT.9.6.1">Wi Aents Ajasua Núchakaitiaj.</s>
      <s id="b.MAT.9.6.2">Ju nunkanam Wi tunaan Asakátratniuitjai.</s>
      <s id="b.MAT.9.6.3">Wátsek, nu nekaatarum tusan juna iniakmastatjai."</s>
      <s id="b.MAT.9.6.4">Nuna tinia emearun "Wajaktia, tepetairam jukim jeemiin Wetá" Tímiayi.</s>
     </seg>
     <seg type="verse" id="b.MAT.9.7">
      <s id="b.MAT.9.7.1">Tutai emearu Tsuámar nantaki ni jeen wémiayi.</s>
     </seg>
     <seg type="verse" id="b.MAT.9.8">
      <s id="b.MAT.9.8.1">Tura nuna Ashí aents Wáinkiar Yus kakarman Shuáran susa asamtai ashamkar Yúsan shiir Enentáimtusarmiayi.</s>
     </seg>
     <seg type="verse" id="b.MAT.9.9">
      <s id="b.MAT.9.9.1">Nuyá Jesus wémiayi.</s>
      <s id="b.MAT.9.9.2">Nui wesa Mateun kuit Júutainium pujan Wáiniak "Nemartusta" Tímiayi.</s>
      <s id="b.MAT.9.9.3">Tutai Mateu nuna ikiuak Jesusan nemarmiayi.</s>
     </seg>
     <seg type="verse" id="b.MAT.9.10">
      <s id="b.MAT.9.10.1">Nú ukunmasha Mateu jeen yurumuk pujai yajauch armia nu Israer-shuar Untsurí Káunkar Jesusa unuiniamurijiai irunar yurumiarmiayi.</s>
     </seg>
     <seg type="verse" id="b.MAT.9.11">
      <s id="b.MAT.9.11.1">Pariséusha nuna iisar Jesusa unuiniamurin aniasarmiayi "ṡUrukamtia Atumí Uuntri kuitia achinjaisha tunaarinniujaisha irunar yuruma?"</s>
     </seg>
     <seg type="verse" id="b.MAT.9.12">
      <s id="b.MAT.9.12.1">Tura Jesus nuna antuk Tímiayi "Pénker ainia nuka Tsuákratniun atsumainiatsui.</s>
      <s id="b.MAT.9.12.2">Antsu jainia nu Tsuákratniun atsumainiawai.</s>
     </seg>
     <seg type="verse" id="b.MAT.9.13">
      <s id="b.MAT.9.13.1">Werum ju aarma unuimiutarum: "Murik maam Winia surusum nujai "Máakete" Tátsujai.</s>
      <s id="b.MAT.9.13.2">Antsu waitnenkartutain wakerajai," Yus-Papinium tu aarmaiti.</s>
      <s id="b.MAT.9.13.3">Wikia "pénkeraitjai" Tuínian untsuktaj tusan Táchaitjai.</s>
      <s id="b.MAT.9.13.4">Antsu Tunáa shuar ni Enentáin Yapajiáwarat tusan Táwitjai" Tímiayi.</s>
     </seg>
     <seg type="verse" id="b.MAT.9.14">
      <s id="b.MAT.9.14.1">Nuyá imiakratin Juanka unuiniamuri Jesusan tariar aniasarmiayi. "ṡUrukamtai iikia tura Pariséusha ijiarmaj~i tura ame unuiniamurmeka ijiarmainiatsu?" tiarmiayi.</s>
     </seg>
     <seg type="verse" id="b.MAT.9.15">
      <s id="b.MAT.9.15.1">Jesus ayak Tímiayi "Nuatma nampernum ipiaamu ainia nu ṡajakra uutu wayamniakait?</s>
      <s id="b.MAT.9.15.2">Yamái-nuatu pujakui uutchamin ainiawai.</s>
      <s id="b.MAT.9.15.3">Núnisan Wi pujakui ijiarmashtin ainiawai.</s>
      <s id="b.MAT.9.15.4">Tura tsawant jeattawai nuatua aintsan Wi junaktatjai.</s>
      <s id="b.MAT.9.15.5">Antsu nuikia ijiarmawartatui' Tímiayi.</s>
     </seg>
     <seg type="verse" id="b.MAT.9.16">
      <s id="b.MAT.9.16.1">`Mamuru Pushí jaanakmatai yamaram tarach anujtukchatniuiti.</s>
      <s id="b.MAT.9.16.2">Túramka nijiam yamaram tarach sumpeak mamushan Chinkiá nuna nankaamas jaaktatui.</s>
     </seg>
     <seg type="verse" id="b.MAT.9.17">
      <s id="b.MAT.9.17.1">Nijiamanch Yamái nawar nuap najanamu arutnum yaraachminiaiti.</s>
      <s id="b.MAT.9.17.2">Túramka Karíak nuap najanamun ijiakratniuiti, nijiamchisha ukaratniuiti, tura nuap najanamusha yajauch ajastiniaiti.</s>
      <s id="b.MAT.9.17.3">Antsu yamaram nijiamanch yamaram nuap najanamunam yaraatniuiti.</s>
      <s id="b.MAT.9.17.4">Nu Túramka nijiamchisha nuap najanamusha mai pénker ártatui."</s>
     </seg>
     <seg type="verse" id="b.MAT.9.18">
      <s id="b.MAT.9.18.1">Jesus nuna tai Israer-shuara uuntri Jesusan Tarí tikishmatar Tímiayi "Winia nawantur jarutkayi, tura Ame winim ewejmijiai antintrukakminkia ataksha nantaktiatui."</s>
     </seg>
     <seg type="verse" id="b.MAT.9.19">
      <s id="b.MAT.9.19.1">Tutai Jesus ni unuiniamurijiai wajakiar niijiai wearmiayi.</s>
     </seg>
     <seg type="verse" id="b.MAT.9.20">
      <s id="b.MAT.9.20.1">Tura Jintiá weenai nuwa tuse (12) uwitin Numpá ájapeak Wáitias Pujú asa Jesusa ukurini amainian ni pushirin antinmiayi.</s>
     </seg>
     <seg type="verse" id="b.MAT.9.21">
      <s id="b.MAT.9.21.1">"Ayatik ni pushirin antinnaka pénker ajastatjai" tu enentaimpramiayi.</s>
     </seg>
     <seg type="verse" id="b.MAT.9.22">
      <s id="b.MAT.9.22.1">Nuna Nekáa Jesus ayantar nuwan Tímiayi "Shiir Enentáimprata, nawantru.</s>
      <s id="b.MAT.9.22.2">Yus shiir Enentáimtusu asam pénker ajasume."</s>
      <s id="b.MAT.9.22.3">Nu chichamtaik ni Jáamuri pénker ajasmiayi.</s>
     </seg>
     <seg type="verse" id="b.MAT.9.23">
      <s id="b.MAT.9.23.1">Nuyá Jesus uunta jeen jeamiayi.</s>
      <s id="b.MAT.9.23.2">Tura nui charaatum ajainiancha tura jakan iwiarsatai tusar péeman umpuiniancha Wáiniak</s>
     </seg>
     <seg type="verse" id="b.MAT.9.24">
      <s id="b.MAT.9.24.1">Tímiayi "Aa Jíintratarum.</s>
      <s id="b.MAT.9.24.2">Nuwachikia Jákachai antsu aya kanarai."</s>
      <s id="b.MAT.9.24.3">Penké jakan nékayat Túratta nuna neka asa "aya kanarai" Tímiayi.</s>
      <s id="b.MAT.9.24.4">Takui aents Niin wishikrarmiayi.</s>
     </seg>
     <seg type="verse" id="b.MAT.9.25">
      <s id="b.MAT.9.25.1">Tura nuna Ashí jiir Jesus Jeá Wayá nuwachin uwejnum achik iniantkimiayi.</s>
      <s id="b.MAT.9.25.2">Túram nantakmiayi.</s>
     </seg>
     <seg type="verse" id="b.MAT.9.26">
      <s id="b.MAT.9.26.1">Nu Túramu Ashí nu nunkanam etsernarmiayi.</s>
     </seg>
     <seg type="verse" id="b.MAT.9.27">
      <s id="b.MAT.9.27.1">Nuyá Jesus wéakui Jimiará shuar jii kusuru untsumki weriarmiayi.</s>
      <s id="b.MAT.9.27.2">"Uuntá, ii Uuntri Tawit ame weatrum asamtai iin waitnenkarturta" tiarmiayi.</s>
     </seg>
     <seg type="verse" id="b.MAT.9.28">
      <s id="b.MAT.9.28.1">Jesus Jeá wayamtai jii kusuru tariarmiayi.</s>
      <s id="b.MAT.9.28.2">Tura Jesus aniasar "ṡJuna Túramniaiti Túrutrumek?"</s>
      <s id="b.MAT.9.28.3">Tímiayi.</s>
      <s id="b.MAT.9.28.4">Niisha "Ee, Uunta" tiarmiayi.</s>
     </seg>
     <seg type="verse" id="b.MAT.9.29">
      <s id="b.MAT.9.29.1">Tuíniakui Jesus ni jiin antinkiar Tímiayi "Atum nekas Enentáimtarmena Núnisan Túrunati."</s>
     </seg>
     <seg type="verse" id="b.MAT.9.30">
      <s id="b.MAT.9.30.1">Nujai jii pénker ajasarmiayi.</s>
      <s id="b.MAT.9.30.2">Nuyá Jesus "Etserkairap.</s>
      <s id="b.MAT.9.30.3">Shuar penké Nekáwarain" Tímiayi.</s>
     </seg>
     <seg type="verse" id="b.MAT.9.31">
      <s id="b.MAT.9.31.1">Támaitiat Jíinkiar Jesus Túramun Ashí nu nunkanam etserkarmiayi.</s>
     </seg>
     <seg type="verse" id="b.MAT.9.32">
      <s id="b.MAT.9.32.1">Nuyá wenai shuar yajauch wakantruku chichachun Jesusan itiariarmiayi.</s>
     </seg>
     <seg type="verse" id="b.MAT.9.33">
      <s id="b.MAT.9.33.1">Tura Jesus yajauch wakanin jiiki awemamtai nu chichachu chichakmiayi.</s>
      <s id="b.MAT.9.33.2">Ashí nuna iisar ti Enentáimprarmiayi.</s>
      <s id="b.MAT.9.33.3">Tura tiarmiayi "Yáunchusha Israer nunkanam jujai métek Túramu penké atsuwiti."</s>
     </seg>
     <seg type="verse" id="b.MAT.9.34">
      <s id="b.MAT.9.34.1">Antsu Pariséuka yajauch Enentáimtuiniak tiarmiayi "Nu shuar iwianchi uuntri kakarmarijiai yajauch wakanin jiiki akupeawai."</s>
     </seg>
     <seg type="verse" id="b.MAT.9.35">
      <s id="b.MAT.9.35.1">Jesus Ashí péprunam we ni iruntairin Wayá "Yus akupeana nui Enkemátarum" tu etsermiayi.</s>
      <s id="b.MAT.9.35.2">Tura Ashí Nánkamas sunkurjai Jáiniancha Tsuármiayi.</s>
     </seg>
     <seg type="verse" id="b.MAT.9.36">
      <s id="b.MAT.9.36.1">Shuaran iisar murik Wáinchatia Núnis pimpikiar tura Kúntuts pujuinia asamtai waitnentrarmiayi.</s>
     </seg>
     <seg type="verse" id="b.MAT.9.38">
      <s id="b.MAT.9.38.1">Nuyá ni unuiniamurin Tímiayi "Ju aents Yus-Chicham ujaktiniaitji Yus-shuar ajasarat tusar.</s>
      <s id="b.MAT.9.38.2">Nu takat ti Núkap awai tura takarin ishichik ainiawai.</s>
      <s id="b.MAT.9.38.3">Nu takatka Júuktinia aintsankete.</s>
      <s id="b.MAT.9.38.4">Júuktin tsawant jeamtai takau Táasmatai takamtikin ujaktin átsuk takaun akupkat tusa.</s>
      <s id="b.MAT.9.38.5">Atumsha Núnisrumek Yus seatarum ni shuarin akupak aentsun Júukarat tusarum."</s>
     </seg>
    </div>
    <div type="chapter" id="b.MAT.10">
     <seg type="verse" id="b.MAT.10.1">
      <s id="b.MAT.10.1.1">Nuyá Jesus tuse (12) unuiniamurin achik Yusa kakarmarin Súsarmiayi yajauch wakanin shuara Enentáiya jiiki akupkatniun.</s>
      <s id="b.MAT.10.1.2">Núnisan Ashí sunkurjai Jáinian Tsuárartinian susamiayi.</s>
     </seg>
     <seg type="verse" id="b.MAT.10.2">
      <s id="b.MAT.10.2.1">Ju ainiawai Jesus tuse (12) unuiniamurin achikiarmia nu: Emka Semun Núnisan Pitru Náartiniuyayi.</s>
      <s id="b.MAT.10.2.2">Nuyá ni yachi Antres.</s>
      <s id="b.MAT.10.2.3">Nuyá Nuámtak Yáchintin Jakupusha Juansha, Sepetéu Uchirí armia nu.</s>
     </seg>
     <seg type="verse" id="b.MAT.10.3">
      <s id="b.MAT.10.3.1">Nuyá Jiripi, Parturumí, Tumas, Mateu.</s>
      <s id="b.MAT.10.3.2">Mateusha Kuítian achiniuyayi.</s>
      <s id="b.MAT.10.3.3">Arpeu Uchirí Jakupusha.</s>
      <s id="b.MAT.10.3.4">Ripíu Núnisan Tateu Náartiniuyayi.</s>
     </seg>
     <seg type="verse" id="b.MAT.10.4">
      <s id="b.MAT.10.4.1">Asump~i Semunsha Nuyá Jútas Iskariúti Jesusan ukunam surukmia nu.</s>
      <s id="b.MAT.10.4.2">Nu tuse (12) achikma ármiayi.</s>
     </seg>
     <seg type="verse" id="b.MAT.10.5">
      <s id="b.MAT.10.5.1">Nu tuse (12) unuiniamurin Jesus Júnis chicharak akupkarmiayi.</s>
      <s id="b.MAT.10.5.2">"Israer-shuarcha matsatmanum weerap.</s>
      <s id="b.MAT.10.5.3">Samaria nunkanam péprunam weerap.</s>
     </seg>
     <seg type="verse" id="b.MAT.10.6">
      <s id="b.MAT.10.6.1">Antsu Israer-shuar murikiua ainis Yusaiya Wáakaru ainia nu weritiarum.</s>
     </seg>
     <seg type="verse" id="b.MAT.10.7">
      <s id="b.MAT.10.7.1">"Tsawant ishichik ajasai Yus Jú nunkanam akupin ajastin" tu etserki wetarum.</s>
     </seg>
     <seg type="verse" id="b.MAT.10.8">
      <s id="b.MAT.10.8.1">Tunamarusha Chíkich sunkurjai jainia nusha tsuartarum.</s>
      <s id="b.MAT.10.8.2">Jakasha iniantkitiarum.</s>
      <s id="b.MAT.10.8.3">Yajauch wakancha shuara Enentáiya jiiki awematarum.</s>
      <s id="b.MAT.10.8.4">Nu Túratin Kuítchajai kakaram susamuitrume, tuma asamtai atumsha Ashí ántrarmek Túratarum.'</s>
     </seg>
     <seg type="verse" id="b.MAT.10.9">
      <s id="b.MAT.10.9.1">`Kurisha Ashí kuitcha jukiirap.</s>
     </seg>
     <seg type="verse" id="b.MAT.10.10">
      <s id="b.MAT.10.10.1">Uyuncha jukiirap.</s>
      <s id="b.MAT.10.10.2">Sapatcha tura ushukrustincha jukiirap.</s>
      <s id="b.MAT.10.10.3">Antsu chikichik Pushí jukitiarum.</s>
      <s id="b.MAT.10.10.4">Takau asakrumin yurumkan ajampramsartin ainiawai.'</s>
     </seg>
     <seg type="verse" id="b.MAT.10.11">
      <s id="b.MAT.10.11.1">`Péprunam jearmesha pénker shuar Wáinkiarum nui wayarum tuke nuin pujustarum.</s>
     </seg>
     <seg type="verse" id="b.MAT.10.12">
      <s id="b.MAT.10.12.1">Nu jeanam wayamsha "Ju jea shiir Atí" Titiá.</s>
     </seg>
     <seg type="verse" id="b.MAT.10.13">
      <s id="b.MAT.10.13.1">Nekas pénker shuaraitkiunka shiir ajasarti.</s>
      <s id="b.MAT.10.13.2">Antsu nu shuar pénker itiarmachkunka shiir ajascharti.</s>
     </seg>
     <seg type="verse" id="b.MAT.10.14">
      <s id="b.MAT.10.14.1">Tura Nánkamsan atumin awaintiamainiachkuinkia anturtamainiachkuinkia Nuyá Jíinkitiarum.</s>
      <s id="b.MAT.10.14.2">Nu shuar yajauch ásarmatai Jíinkirum Atumí naweya nunka japimiarum ikiuktiarum.</s>
      <s id="b.MAT.10.14.3">Ni tunaari aents nekaawarat tusarum Túratarum.</s>
     </seg>
     <seg type="verse" id="b.MAT.10.15">
      <s id="b.MAT.10.15.1">Nu shuaran nekapsatin tsawant jeamtai Yus Asutiáshtatuak.</s>
      <s id="b.MAT.10.15.2">Sutum péprunmaya shuara nankaamas Kumura péprunmaya shuarnasha nankaamas Yus Asutiáttawai nu shuaran' Tímiayi.</s>
     </seg>
     <seg type="verse" id="b.MAT.10.16">
      <s id="b.MAT.10.16.1">`Aneartarum.</s>
      <s id="b.MAT.10.16.2">Wisha murik yawanum akupkatniua aintsanak akupeajrume.</s>
      <s id="b.MAT.10.16.3">Tuma asamtai shiir nawamkartin áyatrum aneartarum.</s>
     </seg>
     <seg type="verse" id="b.MAT.10.17">
      <s id="b.MAT.10.17.1">Yajauch shuarjai aneartarum.</s>
      <s id="b.MAT.10.17.2">Akupniunam juramkiartatui.</s>
      <s id="b.MAT.10.17.3">Israer-shuar iruntainiam asutiamawartatui.</s>
     </seg>
     <seg type="verse" id="b.MAT.10.18">
      <s id="b.MAT.10.18.1">Wíi shuar asakrumin uuntnumsha tura Nuyá akupniunmasha juramkiartatui.</s>
      <s id="b.MAT.10.18.2">Núnisrum akupniuncha tura Israer-shuarchancha winia chichamur ujaktatrume.</s>
     </seg>
     <seg type="verse" id="b.MAT.10.19">
      <s id="b.MAT.10.19.1">Tura akupniunam surutmakakrumnisha wariniak Títiaj tu Enentáimprairap.</s>
      <s id="b.MAT.10.19.2">Nui uuntjai chichaakrumin Yus Títinian jintintramattarme.</s>
     </seg>
     <seg type="verse" id="b.MAT.10.20">
      <s id="b.MAT.10.20.1">Nuinkia átum Enentáimmiajai chichaschattarme antsu Atumí Apari Yusa Wakaní atumin chichamtikramsattarme.'</s>
     </seg>
     <seg type="verse" id="b.MAT.10.21">
      <s id="b.MAT.10.21.1">`Shuar ni yachincha Máawarti tusa suruktatui.</s>
      <s id="b.MAT.10.21.2">Apasha ni Uchirín surukartatui.</s>
      <s id="b.MAT.10.21.3">Uchisha ni Aparín Máawarti tusa surukartatui.</s>
     </seg>
     <seg type="verse" id="b.MAT.10.22">
      <s id="b.MAT.10.22.1">Tura Wíi shuar asakrumin mash Muíjramkartatui.</s>
      <s id="b.MAT.10.22.2">Tura tuke katsuntea nu uwemprattawai.</s>
     </seg>
     <seg type="verse" id="b.MAT.10.23">
      <s id="b.MAT.10.23.1">Chikichik péprunam yajauch awajtamainiakui Chíkich péprunam pisartarum.</s>
      <s id="b.MAT.10.23.2">Wi Aents Ajasuitjai.</s>
      <s id="b.MAT.10.23.3">Tuma asan nekasan Tájarme, átum Israer-shuar mashi ujatsrumnin wantinkiattajai.'</s>
     </seg>
     <seg type="verse" id="b.MAT.10.24">
      <s id="b.MAT.10.24.1">`Unuiniamuka niin unuiniana nuna nankaamaschaiti.</s>
      <s id="b.MAT.10.24.2">Takarniusha ni uuntri nankaamaschaiti.</s>
     </seg>
     <seg type="verse" id="b.MAT.10.25">
      <s id="b.MAT.10.25.1">Unuiniamuka niin unuinia nujai métek ajaska maak.</s>
      <s id="b.MAT.10.25.2">Takarniusha ni uuntrijiai métek ajaska maak.</s>
      <s id="b.MAT.10.25.3">Wátsek, Winia Atumí uuntrin "Iwianchi uuntri" Túrutainiakui atumniasha nuna nankaamas yajauch turamtatui.'</s>
     </seg>
     <seg type="verse" id="b.MAT.10.26">
      <s id="b.MAT.10.26.1">`Tuma asamtai aentska ashamkairap.</s>
      <s id="b.MAT.10.26.2">Ashí uukma nu paant nekanattawai.</s>
     </seg>
     <seg type="verse" id="b.MAT.10.27">
      <s id="b.MAT.10.27.1">Ishishmasan kiritniunam ujaajrumna nu, Tsawái kakantrarum etserkatarum.</s>
     </seg>
     <seg type="verse" id="b.MAT.10.28">
      <s id="b.MAT.10.28.1">Aya ayashin main ainia nu ashamkairap.</s>
      <s id="b.MAT.10.28.2">Wakanin Máachmin ainiawai.</s>
      <s id="b.MAT.10.28.3">Antsu wakanniasha ayashniasha mai jinium emesramnia asamtai Yus ashamkatarum.'</s>
     </seg>
     <seg type="verse" id="b.MAT.10.29">
      <s id="b.MAT.10.29.1">`Jimiará chinki penké ishichik kuitjai surukmin ainiawai.</s>
      <s id="b.MAT.10.29.2">Túmaitiat Yus tsankateachkuinkia Nunká jaka iniainiatsui.</s>
     </seg>
     <seg type="verse" id="b.MAT.10.30">
      <s id="b.MAT.10.30.1">Ame intiashmisha mash nekapmarmaiti.</s>
     </seg>
     <seg type="verse" id="b.MAT.10.31">
      <s id="b.MAT.10.31.1">Nu asamtai Jákatin ashamkairap.</s>
      <s id="b.MAT.10.31.2">Yusjai átumka ti Untsurí chinkijiai nankaamas pénkerchakaitrum.'</s>
     </seg>
     <seg type="verse" id="b.MAT.10.32">
      <s id="b.MAT.10.32.1">`Ashí shuar Ashí iimiainiain Winia natsantruiniatsna Núnaka Winia Apar Yakí nayaimpiniam pujana nui natsantrashtatjai.</s>
     </seg>
     <seg type="verse" id="b.MAT.10.33">
      <s id="b.MAT.10.33.1">Antsu shuar iimiainiain Winia natsantra Núnaka Wisha Yakí nayaimpiniam winia Apar pujana nui natsantrattajai.'</s>
     </seg>
     <seg type="verse" id="b.MAT.10.34">
      <s id="b.MAT.10.34.1">`Ashí shuar nawamnaikiar shiir pujusarat tusan ju nunkanam Táchaitjai.</s>
      <s id="b.MAT.10.34.2">Nuna Túrat tusarum Enentáimturairap.</s>
      <s id="b.MAT.10.34.3">Antsu wi tamaajai shuar pénker ajasarmatai yajauch shuar niin nakitrartatui.</s>
     </seg>
     <seg type="verse" id="b.MAT.10.35">
      <s id="b.MAT.10.35.1">Shuar ni Aparín nakitrattawai.</s>
      <s id="b.MAT.10.35.2">Nuwasha Nukurín nakitrattawai.</s>
      <s id="b.MAT.10.35.3">Najatísha Tsatsarín nakitrattawai.</s>
     </seg>
     <seg type="verse" id="b.MAT.10.36">
      <s id="b.MAT.10.36.1">Tuma asa shuar ni shuarijiai nemasrintin ártatui.'</s>
     </seg>
     <seg type="verse" id="b.MAT.10.37">
      <s id="b.MAT.10.37.1">`Shuar ni Aparíncha Nukuríncha Wijiai nankaamas aneakka Wíi shuar áchamniaiti.</s>
      <s id="b.MAT.10.37.2">Núnisan ni Uchiríncha nawantrincha nankaamas aneakka Wíi shuar áchamniaiti.</s>
     </seg>
     <seg type="verse" id="b.MAT.10.38">
      <s id="b.MAT.10.38.1">Tura Ashí Wáitsatniun surimiatsuk ni Krúsrin yanaki Jukí nemartachkunka Wíi shuar áchamniaiti.</s>
     </seg>
     <seg type="verse" id="b.MAT.10.39">
      <s id="b.MAT.10.39.1">Aya Jú nunkanam pénker pujustaj tana nu ni iwiaakmarin emesrattawai.</s>
      <s id="b.MAT.10.39.2">Tura Winia anentu asa ju nunkanam pénker pujustinian Páchiatsna nu tuke shiir pujustatui.'</s>
     </seg>
     <seg type="verse" id="b.MAT.10.40">
      <s id="b.MAT.10.40.1">`Atumin itiaarma nuka Winia itiaarui.</s>
      <s id="b.MAT.10.40.2">Tura itiaarea nuka Winia akuptukmia nunasha itiaawai.</s>
     </seg>
     <seg type="verse" id="b.MAT.10.41">
      <s id="b.MAT.10.41.1">Yúsnan etserniuncha Yúsnumia Winiá asamtai itiaakka etserin Akínkiáttana nujai métek Akínkiáttawai.</s>
      <s id="b.MAT.10.41.2">Pénker Shuárnasha pénker asamtai itiaakka pénker shuar Akínkiáttana nujai métek Akínkiáttawai niisha.</s>
     </seg>
     <seg type="verse" id="b.MAT.10.42">
      <s id="b.MAT.10.42.1">Uchincha Wíi shuar asamtai Entsá michan shikirak Súsanka Imiá nekas nusha Akínkiáttawai."</s>
      <s id="b.MAT.10.42.2">Tu Tímiayi Jesus.</s>
     </seg>
    </div>
    <div type="chapter" id="b.MAT.11">
     <seg type="verse" id="b.MAT.11.1">
      <s id="b.MAT.11.1.1">Tura tuse (12) unuiniamurin Jesus tinia akupkar Niisha Nú nunka péprunam we Yus-Chichaman Jintíak etserkamiayi.</s>
     </seg>
     <seg type="verse" id="b.MAT.11.2">
      <s id="b.MAT.11.2.1">Tura Juan sepunam enkemas Kristu Túramun antukmiayi.</s>
      <s id="b.MAT.11.2.2">Antuk ni unuiniamurin Jímiaran Jesusai akupkamiayi.</s>
     </seg>
     <seg type="verse" id="b.MAT.11.3">
      <s id="b.MAT.11.3.1">Tura Jesusan aniasarmiayi "ṡNekas ame Kristu Yus akupkamu Tátinia nukaitiam.</s>
      <s id="b.MAT.11.3.2">Kame chikichak Nákastataj~i?"</s>
     </seg>
     <seg type="verse" id="b.MAT.11.4">
      <s id="b.MAT.11.4.1">Tutai Jesus Tímiayi "Waketkirum Ashí ántarmena nusha Wáintrumna nusha Juan ujaktarum.</s>
     </seg>
     <seg type="verse" id="b.MAT.11.5">
      <s id="b.MAT.11.5.1">Kusurusha Wáinmainiawai.</s>
      <s id="b.MAT.11.5.2">Shutuapsha wekainiawai.</s>
      <s id="b.MAT.11.5.3">Tunamarusha pénker ajainiawai.</s>
      <s id="b.MAT.11.5.4">Empekarusha ántuiniawai.</s>
      <s id="b.MAT.11.5.5">Jákarusha nantainiawai.</s>
      <s id="b.MAT.11.5.6">Tura Kuítrinchanmasha uwempratin chicham ujakmaiti.</s>
      <s id="b.MAT.11.5.7">Nu ujaktarum.</s>
     </seg>
     <seg type="verse" id="b.MAT.11.6">
      <s id="b.MAT.11.6.1">Túrasha yawetsuk Winia tuke shiir Enentáimturna Nú shuar shiir átatui."</s>
      <s id="b.MAT.11.6.2">Jesus nuna tutai waketkiarmiayi.</s>
     </seg>
     <seg type="verse" id="b.MAT.11.7">
      <s id="b.MAT.11.7.1">Waketkiarmatai shuar Káunkarun Jesus Juánkan pachis áujmatmiayi.</s>
      <s id="b.MAT.11.7.2">"Shuar atsamunmasha ṡWarí werimiarum?</s>
      <s id="b.MAT.11.7.3">Pintiu nase Umpúam Atúu we Juní we ajana nuka ṡiistai tusarumek wémarum?</s>
      <s id="b.MAT.11.7.4">Kame Juankka Nú shuarchaiti.</s>
     </seg>
     <seg type="verse" id="b.MAT.11.8">
      <s id="b.MAT.11.8.1">Nuikia ṡWarí werimiarum.</s>
      <s id="b.MAT.11.8.2">Shuar pénker iwiarmampra iistai tusarmek wémarum?</s>
      <s id="b.MAT.11.8.3">Warí, pénker iwiarmampraka uunta jeen pujuiniatsuk.</s>
     </seg>
     <seg type="verse" id="b.MAT.11.9">
      <s id="b.MAT.11.9.1">Nuikia ṡWarí werimiarum.</s>
      <s id="b.MAT.11.9.2">Yúsnan etserniuk werimiarum?</s>
      <s id="b.MAT.11.9.3">Maa, Túrachmashiuram.</s>
      <s id="b.MAT.11.9.4">Túrasha Juankka yaunchu etserniu nankaamas Enentáimtustiniaiti.</s>
     </seg>
     <seg type="verse" id="b.MAT.11.10">
      <s id="b.MAT.11.10.1">Yaunchu Yus-Papinium aarmaiti: "Winia akatramurun amiini emka akupeajai ame jintimin iwiarat tusa."</s>
      <s id="b.MAT.11.10.2">Juan nu akatramuiti.</s>
     </seg>
     <seg type="verse" id="b.MAT.11.11">
      <s id="b.MAT.11.11.1">Nekasan Tájarme, shuar imiakratin Juanjai nankaamas uunt atsuwiti.</s>
      <s id="b.MAT.11.11.2">Tuma ain Yus akupeamunam pachiinia nu shuarnaka, nekasmianchancha, Juanjai nankaamas shiir Enentáimtustiniaiti.</s>
      <s id="b.MAT.11.11.3">Tuma asamtai nui pachiinkiatin Enentáimpratarum.'</s>
     </seg>
     <seg type="verse" id="b.MAT.11.12">
      <s id="b.MAT.11.12.1">`Kakaram shuarka imiakratin Juan Támia Nú tsawantnumia Yus akupeamunam ti pachiinkiatniun wakeruiniak kakarmajai pachiinkiatniun Enentáimiainiawai.</s>
     </seg>
     <seg type="verse" id="b.MAT.11.13">
      <s id="b.MAT.11.13.1">Juan pujumia Nú yaunchu Ashí Yúsnan etserin armia nusha tura Muisais akupkamusha Yus akupin ajastinian etserkarmiayi.</s>
     </seg>
     <seg type="verse" id="b.MAT.11.14">
      <s id="b.MAT.11.14.1">Yaunchu Yúsnan etserin "Kristu Táatsain Erías Tátiniaiti" Tímiayi.</s>
      <s id="b.MAT.11.14.2">Tura nekaatin wakerakrumka Juan nu Eríasaiti.</s>
     </seg>
     <seg type="verse" id="b.MAT.11.15">
      <s id="b.MAT.11.15.1">Antuktin jeakrumka nekaatarum.'</s>
     </seg>
     <seg type="verse" id="b.MAT.11.16">
      <s id="b.MAT.11.16.1">`Ju aentsnasha ṡwarijiai métek nakumkataj?</s>
      <s id="b.MAT.11.16.2">Uchijiai métek ainiawai.</s>
      <s id="b.MAT.11.16.3">Ni aijiai iruntrar nakurustaj Táyatan Tuíniawai</s>
     </seg>
     <seg type="verse" id="b.MAT.11.17">
      <s id="b.MAT.11.17.1">"Námpera ainis nakurustaitsar peem umpuarji Túrasha Jantsemáchurme.</s>
      <s id="b.MAT.11.17.2">Nuyá iwiarsatniua ainis nakurustaitsar íwiareakur kantamtai Kantamáji Túrasha átum uutcharme."</s>
     </seg>
     <seg type="verse" id="b.MAT.11.18">
      <s id="b.MAT.11.18.1">Atumsha Núnisaitrume.</s>
      <s id="b.MAT.11.18.2">Kame Juan Núkap yurumtsuk nijiamchincha úmutsuk wekaimiayi.</s>
      <s id="b.MAT.11.18.3">Túmakui átumka "Yajauch wakantrukuiti" Tímiarme.</s>
     </seg>
     <seg type="verse" id="b.MAT.11.19">
      <s id="b.MAT.11.19.1">Nuyá Wisha Aents Ajasu Támajai.</s>
      <s id="b.MAT.11.19.2">Tura yurumeakui tura úmakui "Ti yurumin ti nampenaiti.</s>
      <s id="b.MAT.11.19.3">Ashí yajauch shuaran amikrinti" Túrutrume.</s>
      <s id="b.MAT.11.19.4">Wátsek, wi Túramujai Yus nekas nékamu nekanattawai."</s>
     </seg>
     <seg type="verse" id="b.MAT.11.20">
      <s id="b.MAT.11.20.1">Nuyá tujintiamun Túramiania Nú peprunmaya shuaran pachis Jesus chicharkamiayi.</s>
      <s id="b.MAT.11.20.2">Tuma ain Nuyá shuar ni Enentáin Yapajiácharu asamtai juna chicharkamiayi.</s>
     </seg>
     <seg type="verse" id="b.MAT.11.21">
      <s id="b.MAT.11.21.1">"Wáinkiatá, Kurasín péprunmayatiram, Petsaitia péprunmayatirmesha.</s>
      <s id="b.MAT.11.21.2">Nui aents tujintiamun ti Túraitjai.</s>
      <s id="b.MAT.11.21.3">Tiru péprunmasha Setun péprunmasha nu tujintiamu Túramuitkiuinkia yaunchu ni Enentáin Yapajiáwaraayi.</s>
      <s id="b.MAT.11.21.4">Túrawar Kúntuts pujutai Pushín entsarar yunkunim ajakiaraayi.</s>
     </seg>
     <seg type="verse" id="b.MAT.11.22">
      <s id="b.MAT.11.22.1">Tura Wisha Tájarme, nekapsatin tsawant jeamtai Yus atumin Tí asuttiamattarme.</s>
      <s id="b.MAT.11.22.2">Tirunmaya shuaran nankaamas tura Setunnumia shuaran nankaamas asuttiamattarme.'</s>
     </seg>
     <seg type="verse" id="b.MAT.11.23">
      <s id="b.MAT.11.23.1">`Tura atumsha Kapernáum péprunmayatirmesha, Ashí nankaamas nankaamantu ajastin Enentáimtumarme.</s>
      <s id="b.MAT.11.23.2">Antsu Ashí emestamprartatui.</s>
      <s id="b.MAT.11.23.3">Atumiin aents tujintiamun ti Túraitjai.</s>
      <s id="b.MAT.11.23.4">Sutuma péprunam nu tujintiamu Túramuitkiuinkia nu pepru yamaisha tuke aayi.</s>
     </seg>
     <seg type="verse" id="b.MAT.11.24">
      <s id="b.MAT.11.24.1">Tura Wisha Tájarme, nekapsatin tsawant jeamtai Yus Sutumanmaya shuar nankaamas atumin asuttiamattarme."</s>
     </seg>
     <seg type="verse" id="b.MAT.11.25">
      <s id="b.MAT.11.25.1">Nuyá Jesus Tímiayi "Shiir Enentáimtajme, Aparu, Ashí nayaimpisha nunkasha uuntrinme.</s>
      <s id="b.MAT.11.25.2">Tuma asam Ame Túram nu ti unuimiaru Enentáimtumainia Nuyá úukuitme antsu uchichia ainis nankaamantu Enentáimtumainiatsna Nú shuar paant awajtusuitme.</s>
     </seg>
     <seg type="verse" id="b.MAT.11.26">
      <s id="b.MAT.11.26.1">Ame, Aparu, Núnis wakera asam Túraitme.'</s>
     </seg>
     <seg type="verse" id="b.MAT.11.27">
      <s id="b.MAT.11.27.1">`Winia Apar Ashí surusuiti.</s>
      <s id="b.MAT.11.27.2">Wisha ni Uchirí asamtai Winia nékarui.</s>
      <s id="b.MAT.11.27.3">Tura Chíkich Winia nekas nekarainiatsui.</s>
      <s id="b.MAT.11.27.4">Yus Apancha Wiki nékajai.</s>
      <s id="b.MAT.11.27.5">Tura Wi wakeraj Nú shuaran winia Aparun paant awajtajai.</s>
      <s id="b.MAT.11.27.6">Nu shuarsha winia Aparun nékainiawai.</s>
     </seg>
     <seg type="verse" id="b.MAT.11.28">
      <s id="b.MAT.11.28.1">Ashí pimpikniutirmesha itiurchat pujarmena nusha Winí winitiarum.</s>
      <s id="b.MAT.11.28.2">Túrakrumninkia ayamtikrattajrume.</s>
     </seg>
     <seg type="verse" id="b.MAT.11.29">
      <s id="b.MAT.11.29.1">Wi kajechu asan tura péejchach Enentáimin asamtai Winí winirum unuimiartarum.</s>
      <s id="b.MAT.11.29.2">Winia chichamur ántakrum Umíakrumninka Atumí Wakaní ayamprattawai.</s>
     </seg>
     <seg type="verse" id="b.MAT.11.30">
      <s id="b.MAT.11.30.1">Atumin akuptaj Nú Túratin Yúpichuchiiti.</s>
      <s id="b.MAT.11.30.2">Káarkasha Wi Súajrumna nu wampuchiiti" Tímiayi Jesus.</s>
     </seg>
    </div>
    <div type="chapter" id="b.MAT.12">
     <seg type="verse" id="b.MAT.12.1">
      <s id="b.MAT.12.1.1">Nuyá Jesus ayampratin tsawantai ajanman ajapenin nankaamamiayi.</s>
      <s id="b.MAT.12.1.2">Ni unuiniamurisha tsukarar trikiu neren majusar Yukí wekasarmiayi.</s>
     </seg>
     <seg type="verse" id="b.MAT.12.2">
      <s id="b.MAT.12.2.1">Pariséu shuarsha nuna Wáinkiar Jesusan aniasarmiayi "Iista, ame unuiniamuram ayampratin tsawantai Túratin surimkiamua nuna Túruiniawai."</s>
     </seg>
     <seg type="verse" id="b.MAT.12.3">
      <s id="b.MAT.12.3.1">Tutai Jesus Tímiayi "Yaunchu uunt akupin Tawitcha tura nemarniusha tsukamainiak Túrawarmia nu ántichukaitrum.</s>
     </seg>
     <seg type="verse" id="b.MAT.12.4">
      <s id="b.MAT.12.4.1">Yusa Uunt Jeen Wayá Yus iniaktusma tantan Yuámiayi.</s>
      <s id="b.MAT.12.4.2">Nu tantasha aya Israer-patrik Yúatin asamtai Tawitniasha tura ni nemarin ana nunasha suritkiamuyayi.</s>
      <s id="b.MAT.12.4.3">Túmain Yúawarmiayi.</s>
     </seg>
     <seg type="verse" id="b.MAT.12.5">
      <s id="b.MAT.12.5.1">Muisais akupkamunam aarma nu áujsachukaitrum.</s>
      <s id="b.MAT.12.5.2">Israer-patrikia ayampratin tsawantai takainiayatan nusha tunaachuiti.</s>
     </seg>
     <seg type="verse" id="b.MAT.12.6">
      <s id="b.MAT.12.6.1">Nekas Tájarme, Yamái Yusa Jeen Enentáimtustinia nuna nankaamas Wíniaka Aents Ajasuitjiana nu, nekas Enentáimtursatniuitrume.</s>
     </seg>
     <seg type="verse" id="b.MAT.12.7">
      <s id="b.MAT.12.7.1">Yus-Papinium tawai: "Murik maam Winia surusum nujai "maakete" Tátsujai.</s>
      <s id="b.MAT.12.7.2">Antsu waitnenkartutain wakerajai."</s>
      <s id="b.MAT.12.7.3">Nu chicham nekas nékaitkiurmeka Yamái Túrarmena Núnisrum Tunáa Túrachu ántrarum Súmamtikiachaintrume.</s>
     </seg>
     <seg type="verse" id="b.MAT.12.8">
      <s id="b.MAT.12.8.1">Wi Aents Ajasu asan ayampratin tsawantan uuntrintjai."</s>
     </seg>
     <seg type="verse" id="b.MAT.12.9">
      <s id="b.MAT.12.9.1">Jesus Nuyá wé Israer-shuar iruntainiam wayamiayi.</s>
     </seg>
     <seg type="verse" id="b.MAT.12.10">
      <s id="b.MAT.12.10.1">Nui shuar ámiayi ni uwejé jaka.</s>
      <s id="b.MAT.12.10.2">Tura Jesusan ántar nekapsatai tusa wakeruinia ásar aniiniak "ṡAyampratin tsawantai jaa shuar tsuarminkiait?" tiarmiayi.</s>
     </seg>
     <seg type="verse" id="b.MAT.12.11">
      <s id="b.MAT.12.11.1">Tutai Jesus Tímiayi "Atumsha Atumí Murikrí ayampratin tsawantai waanam akaiki iniamtai jusatai tusarum wéchaintrupash.</s>
     </seg>
     <seg type="verse" id="b.MAT.12.12">
      <s id="b.MAT.12.12.1">Antsu shuarka murikjai nankaamaschakait.</s>
      <s id="b.MAT.12.12.2">Tuma asamtai ayampratin tsawantaisha pénker ana nu Túramniaiti."</s>
     </seg>
     <seg type="verse" id="b.MAT.12.13">
      <s id="b.MAT.12.13.1">Tinia iniais aishmankan uwejé jakan Tímiayi "Uwejém takuitia."</s>
      <s id="b.MAT.12.13.2">Tutai uwejé Takuí Chíkich uwejéjai métek pénker ajasmiayi.</s>
     </seg>
     <seg type="verse" id="b.MAT.12.14">
      <s id="b.MAT.12.14.1">Nuna Túramtai Pariséu shuarsha aa Jíinkiar Jesus itiurak Máawaintiaj~i tusar chichaman najatiarmiayi.</s>
     </seg>
     <seg type="verse" id="b.MAT.12.15">
      <s id="b.MAT.12.15.1">Jesus niin Máatniun nekaama Nuyá Jíinkimiayi tura wéakui Untsurí shuar nemariarmiayi.</s>
      <s id="b.MAT.12.15.2">Untsurí Jáiniancha Tsuámiayi.</s>
     </seg>
     <seg type="verse" id="b.MAT.12.16">
      <s id="b.MAT.12.16.1">Tsuar "etserkairap" tinia akupiarmiayi.</s>
     </seg>
     <seg type="verse" id="b.MAT.12.17">
      <s id="b.MAT.12.17.1">Yaunchu Yúsnan etserin Isayas Tímia nu uminkiati tusa Túrunamiayi.</s>
      <s id="b.MAT.12.17.2">Niisha juna aarmiayi:</s>
     </seg>
     <seg type="verse" id="b.MAT.12.18">
      <s id="b.MAT.12.18.1">"Júiti Wi achikmaj nu.</s>
      <s id="b.MAT.12.18.2">Niisha Wi Tájana nuna umin asamtai ti aneakun Niijiai waraajai.</s>
      <s id="b.MAT.12.18.3">Winia Wakantru kakarmarin takamtsuk susattajai.</s>
      <s id="b.MAT.12.18.4">Túramtai winia uwempratin chichamprun Ashí Israercha nunkanmasha etserkattawai.</s>
     </seg>
     <seg type="verse" id="b.MAT.12.19">
      <s id="b.MAT.12.19.1">Jiakchattawai tura kakaram chichaschattawai.</s>
      <s id="b.MAT.12.19.2">Winia anturtukarat tusa péprunam weak untsukchartatui.</s>
     </seg>
     <seg type="verse" id="b.MAT.12.20">
      <s id="b.MAT.12.20.1">Akupin ajatsuk shuar pintiu punua Núnis pimpiru ainia nuna Kúpitsuk Yáintatui.</s>
      <s id="b.MAT.12.20.2">Núnisan shuar ji yama Ikiapámu ainis kakarmachu ainia nuna ikiajniatsuk Ikiakártatui.</s>
      <s id="b.MAT.12.20.3">Tura Ashí nupetak ti pénker kakaram akupin ajastatui.</s>
     </seg>
     <seg type="verse" id="b.MAT.12.21">
      <s id="b.MAT.12.21.1">Tura Israer-shuarchasha Niin nekas Enentáimtusartatui."</s>
     </seg>
     <seg type="verse" id="b.MAT.12.22">
      <s id="b.MAT.12.22.1">Nuyá Jesusan shuar yajauch wakantrukun itiariarmiayi.</s>
      <s id="b.MAT.12.22.2">Nu shuar jii kusurusha chichachusha ámiayi.</s>
      <s id="b.MAT.12.22.3">Tura Jesus Tsuármatai paant iimsamiayi tura chichakmiayi.</s>
     </seg>
     <seg type="verse" id="b.MAT.12.23">
      <s id="b.MAT.12.23.1">Nuna Wáinkiar shuar shiir Enentáimprar tiarmiayi "ṡTawitia Uchirí pampanku iniannamu uwemtikkiartin Tátinia Nuáshit?"</s>
     </seg>
     <seg type="verse" id="b.MAT.12.24">
      <s id="b.MAT.12.24.1">Tura Pariséu shuarsha nuna antukar yajauch Enentáimtuiniak tiarmiayi "Juka iwianchi Kapitiántrin Pirsepún umirniuiti.</s>
      <s id="b.MAT.12.24.2">Tuma asa nuna kakarmarijiai yajauch wakanin jiiki akupeawai."</s>
     </seg>
     <seg type="verse" id="b.MAT.12.25">
      <s id="b.MAT.12.25.1">Jesus tu Enentáimainian neka asa Tímiayi "Nú nunkanmaya shuar nuamtak kajernaiyakuinkia Nú nunka wari meserchattawak.</s>
      <s id="b.MAT.12.25.2">Núnisan nuamtak shuar Ní shuarjai Mánainiakka amunaikchartatuak.</s>
     </seg>
     <seg type="verse" id="b.MAT.12.26">
      <s id="b.MAT.12.26.1">Núnisan íwianch nuamtak jiiki akupnainiakka Máanaikiar Wárik amuukashtatuak.</s>
     </seg>
     <seg type="verse" id="b.MAT.12.27">
      <s id="b.MAT.12.27.1">Kame Wi Pirsepú iwianchi kakarmarijiai iwianchin jiiki akupeakuinkia Atumí Uchirísha ṡyana kakarmarijiain jiiki akupena?</s>
      <s id="b.MAT.12.27.2">Ni Túramurijiai átum awajirma nekamatarum.</s>
     </seg>
     <seg type="verse" id="b.MAT.12.28">
      <s id="b.MAT.12.28.1">Wi Yusa Wakaní kakarmarijiai yajauch wakanin jiiki akupea asamtai atumsha Yusa akupeamuri atumiin jeartamarmena nu nekaatniuitrume."</s>
     </seg>
     <seg type="verse" id="b.MAT.12.29">
      <s id="b.MAT.12.29.1">`Iista.</s>
      <s id="b.MAT.12.29.2">Shuar kakaram shuara Kuítrin kasarkatin wakerakka emka kakarman Jinkiá aya Túran ni jeen Wayá kasarkamniaiti.</s>
      <s id="b.MAT.12.29.3">Wi iwianchin Jíikmiajai uunt iwianch nupetkamua nu nekaamniaiti.'</s>
     </seg>
     <seg type="verse" id="b.MAT.12.30">
      <s id="b.MAT.12.30.1">`Wijiai tsanin pujatsna nuka winia nemasruiti.</s>
      <s id="b.MAT.12.30.2">Núnisan Winia Yáintsuna nu aya itiurchat Nájateawai.'</s>
     </seg>
     <seg type="verse" id="b.MAT.12.31">
      <s id="b.MAT.12.31.1">`Tuma asamtai Tájarme, Ashí shuar Tunáa Túruinia nusha yajauch chichainia nusha tsankuratin awai.</s>
      <s id="b.MAT.12.31.2">Antsu Yusa Wakanin yajauch chicharin ainia nuka tsankurashtiniaiti.</s>
     </seg>
     <seg type="verse" id="b.MAT.12.32">
      <s id="b.MAT.12.32.1">Winiasha Aents Ajasuitjiana nuna yajauch chichartuinia Nú shuarsha tsankuramniaiti.</s>
      <s id="b.MAT.12.32.2">Tura Yusa Wakanin yajauch áujmatainia nuka penké tsankurachminiaiti.</s>
      <s id="b.MAT.12.32.3">Ju nunkanmasha tura ukunmasha tsankurnarchattawai' Tímiayi.</s>
     </seg>
     <seg type="verse" id="b.MAT.12.33">
      <s id="b.MAT.12.33.1">`Yutai numi pénkeran nereawai.</s>
      <s id="b.MAT.12.33.2">Tseas numisha yajauchin nereawai.</s>
      <s id="b.MAT.12.33.3">Ni nerejai numi nekaamniaiti.</s>
      <s id="b.MAT.12.33.4">Núniskete atumjai.</s>
     </seg>
     <seg type="verse" id="b.MAT.12.34">
      <s id="b.MAT.12.34.1">Tseas wenunniutirmesha, ṡatumsha itiurak Imiá yajauchitirmesha pénker chichamsha chichastarum?</s>
      <s id="b.MAT.12.34.2">Shuar ni Enentáin Enentáimna nuna chichaawiti.</s>
     </seg>
     <seg type="verse" id="b.MAT.12.35">
      <s id="b.MAT.12.35.1">Pénker shuar pénker Enentáimiu asa shiir chichaawiti.</s>
      <s id="b.MAT.12.35.2">Tura yajauch shuar yajauch Enentáimiu asa yajauch chichaawiti.</s>
     </seg>
     <seg type="verse" id="b.MAT.12.36">
      <s id="b.MAT.12.36.1">Tura Wisha Tájarme, nekapsatin tsawant jeamtai Ashí Enentáimtsuk chichakma nuna Yúsan paant ujakartatui.</s>
     </seg>
     <seg type="verse" id="b.MAT.12.37">
      <s id="b.MAT.12.37.1">Iis, ame chichammijiai nekanattarme.</s>
      <s id="b.MAT.12.37.2">Pénker chichakuitkiumka sumamashtatme.</s>
      <s id="b.MAT.12.37.3">Tura pénker chichakchaitkiumka sumamattame."</s>
     </seg>
     <seg type="verse" id="b.MAT.12.38">
      <s id="b.MAT.12.38.1">Pariséu shuarsha Israer-shuara jintinniurisha Jesusan chicharuk "Uuntá, ame Yúsaiyaitjai tusam nayaimpinmaya kakarmajai iniakmamu Túrata, iisha Wáinkiatai" tiarmiayi.</s>
     </seg>
     <seg type="verse" id="b.MAT.12.39">
      <s id="b.MAT.12.39.1">Tutai Jesus Tímiayi "Shuar yajauch tura Yúsan Enentáimtachu ásar nayaimpinmaya iniakmamun seainiawai.</s>
      <s id="b.MAT.12.39.2">Tuma asamtai, áyatik yaunchu Junas Túrunamu iniakmastiniaiti.</s>
     </seg>
     <seg type="verse" id="b.MAT.12.40">
      <s id="b.MAT.12.40.1">Junas menaintiu kashi menaintiu tsawantcha namaka ampujen enkemsamiayi.</s>
      <s id="b.MAT.12.40.2">Núnisnak Wi, Aents Ajasu asan, menaintiu kashi menaintiu tsawantcha Nunká jakan tepestatjai.</s>
     </seg>
     <seg type="verse" id="b.MAT.12.41">
      <s id="b.MAT.12.41.1">Junás Níniwi péprunmaya shuaran Yus-Chichaman etserkamtai nu shuar ni tunaarin Enentáimtusar ni Enentáin Yapajiáwarmiayi.</s>
      <s id="b.MAT.12.41.2">Tura jui Yamái Junasa nankaamas etserin Pujawai.wiitjai nusha, tura anturkachuitrume.</s>
      <s id="b.MAT.12.41.3">Tuma asamtai nekapsatin tsawant jeamtai Níniwinmaya shuar Juyá shuaran Súmamtikiawartatui.'</s>
     </seg>
     <seg type="verse" id="b.MAT.12.42">
      <s id="b.MAT.12.42.1">`Yaunchu nuwa yajaya shuaran uunt akupniuriyayi.</s>
      <s id="b.MAT.12.42.2">Nu nuwa Sarumún ti neka asamtai niin anturkataj tusa tarimiayi.</s>
      <s id="b.MAT.12.42.3">Tura jui Yamái Sarumúnjai nankaamas anturkamnia pujawai.</s>
      <s id="b.MAT.12.42.4">Nusha Wiitjai.</s>
      <s id="b.MAT.12.42.5">Tuma asamtai nekapsatin tsawant jeamtai nu nuwa Juyá shuaran Súmamtikiawartatui' Tímiayi.</s>
     </seg>
     <seg type="verse" id="b.MAT.12.43">
      <s id="b.MAT.12.43.1">`Shuara Enentáiya yajauch wakan Jíinkin yumi penké Yútatsna nui wéawai.</s>
      <s id="b.MAT.12.43.2">Tura nui pénker pujustinian Wáinkiach ataksha waketkitniun Enentáimiui.</s>
     </seg>
     <seg type="verse" id="b.MAT.12.44">
      <s id="b.MAT.12.44.1">"Wi Jíinkimiaj nui waketkittiajai" tawai.</s>
      <s id="b.MAT.12.44.2">Tura waketki shuara Enentáin pénker iwiaramu tura ankantan Wáiniak</s>
     </seg>
     <seg type="verse" id="b.MAT.12.45">
      <s id="b.MAT.12.45.1">ni ain siati (7) iwianchin niijiai nankaamas yajauchin Itiá shuara Enentáin Enkemáwartatui.</s>
      <s id="b.MAT.12.45.2">Túrunamtai nu shuar nuiki Núna nankaamas yajauch ajastatui.</s>
      <s id="b.MAT.12.45.3">Núnisan Juyá shuar Túrunawartatui" Tímiayi Jesus.</s>
     </seg>
     <seg type="verse" id="b.MAT.12.46">
      <s id="b.MAT.12.46.1">Jesus nu shuarjai tuke chichaak pujai ni Nukurísha ni Yachísha tariarmiayi.</s>
      <s id="b.MAT.12.46.2">Tura aa wajasar Niijiai chichastaj tiarmiayi.</s>
     </seg>
     <seg type="verse" id="b.MAT.12.47">
      <s id="b.MAT.12.47.1">Túramtai Jesusan ujakar "Ame nukusha yatsumsha aa wajasar chichastaj turamainiawai" tiarmiayi.</s>
     </seg>
     <seg type="verse" id="b.MAT.12.48">
      <s id="b.MAT.12.48.1">Chichaman ujakmia nuna Jesus Tímiayi "ṡYa ainia winia nukursha winia yatsursha?"</s>
     </seg>
     <seg type="verse" id="b.MAT.12.49">
      <s id="b.MAT.12.49.1">Nuyá ni unuiniamurin iniakmas Tímiayi "Ju ainiawai winia nukur tura winia yatsursha.</s>
     </seg>
     <seg type="verse" id="b.MAT.12.50">
      <s id="b.MAT.12.50.1">Ashí shuar winia Apar nayaimpiniam pujana nu wakeramun umiiniana nu winia yatsur winia umar winia nukur ainiawai" Tímiayi.</s>
     </seg>
    </div>
    <div type="chapter" id="b.MAT.13">
     <seg type="verse" id="b.MAT.13.1">
      <s id="b.MAT.13.1.1">Nu tsawantai Jesus ni jeeya Jíinkin antumianka Kánmatkarin pujusmiayi.</s>
     </seg>
     <seg type="verse" id="b.MAT.13.2">
      <s id="b.MAT.13.2.1">Tura ti Untsurí shuar Káunkarmatai kanunam enkemar nui pujusmiayi.</s>
      <s id="b.MAT.13.2.2">Shuarsha antumianka Kánmatkarin pujusarmiayi.</s>
     </seg>
     <seg type="verse" id="b.MAT.13.3">
      <s id="b.MAT.13.3.1">Túrunawarmatai Untsurí métek-taku chichamjai unuiniamiayi.</s>
      <s id="b.MAT.13.3.2">"Atsaamin atsaamprataj tusa Jíinkimiai, Tímiayi.</s>
     </seg>
     <seg type="verse" id="b.MAT.13.4">
      <s id="b.MAT.13.4.1">Atsaamki wesa arakri jintia Písunmasha iniaarmai.</s>
      <s id="b.MAT.13.4.2">Tura chinki tariar yuawarmai.</s>
     </seg>
     <seg type="verse" id="b.MAT.13.5">
      <s id="b.MAT.13.5.1">Chikichcha kaya írunmanum iniaarmai.</s>
      <s id="b.MAT.13.5.2">Nunka ishichik asamtai Wárik tsapainiarmai.</s>
     </seg>
     <seg type="verse" id="b.MAT.13.6">
      <s id="b.MAT.13.6.1">Tura nantu etsantramtai pénker Kankáprúrcharu asa sukuam Káararmai.</s>
     </seg>
     <seg type="verse" id="b.MAT.13.7">
      <s id="b.MAT.13.7.1">Chikichcha Jankí nupanam iniaarmai.</s>
      <s id="b.MAT.13.7.2">Tura janki Wárik tsakar nupetak ajakramai.</s>
     </seg>
     <seg type="verse" id="b.MAT.13.8">
      <s id="b.MAT.13.8.1">Chikichcha pénker nunkanam iniaarmai.</s>
      <s id="b.MAT.13.8.2">Nusha pénker nerekar Chíkich siansha (100) nerekarmai.</s>
      <s id="b.MAT.13.8.3">Tura chikichcha sesenta (60) nerekarmai.</s>
      <s id="b.MAT.13.8.4">Tura chikichcha trainta (30) nerekarmai.</s>
     </seg>
     <seg type="verse" id="b.MAT.13.9">
      <s id="b.MAT.13.9.1">Kuishim ákuinkia antuktarum" Tímiayi.</s>
     </seg>
     <seg type="verse" id="b.MAT.13.10">
      <s id="b.MAT.13.10.1">Nuyá ni unuiniamurin Jesusan taruntar aniiniak "ṡUrukamtai aya métek-taku chichamjai ju shuar unuiniam?" tiarmiayi.</s>
     </seg>
     <seg type="verse" id="b.MAT.13.11">
      <s id="b.MAT.13.11.1">Tutai Jesus Tímiayi "Urukuk ju nunkanam Yus akupin ati, nuka yaunchu nekanachmiayi.</s>
      <s id="b.MAT.13.11.2">Tura yamaikia Yus Ashí nuna atumin paant iniakturmawai.</s>
      <s id="b.MAT.13.11.3">Antsu Chíkich nuna nekaachmin ainiawai.</s>
     </seg>
     <seg type="verse" id="b.MAT.13.12">
      <s id="b.MAT.13.12.1">Kame Núkap takakna nu shuar Nú nukap patatnaktatui tura ti Núkap takustatui.</s>
      <s id="b.MAT.13.12.2">Antsu ishichik takakna nuka ishichik takakuk juruktiniaiti.</s>
      <s id="b.MAT.13.12.3">Núnisan Yusna ti nekarum Nú Núkapka Yúpichuch nekaattarme.</s>
      <s id="b.MAT.13.12.4">Tura ishichik nékarum Wárik kajinmatkittiarme.</s>
     </seg>
     <seg type="verse" id="b.MAT.13.13">
      <s id="b.MAT.13.13.1">Tuma asamtai aya métek-taku chichamjai unuiniajai.</s>
      <s id="b.MAT.13.13.2">Nú shuarka iiniayatan Wáiniáiniatsui.</s>
      <s id="b.MAT.13.13.3">Antuiniayatan ántachua Núnis nékainiatsui.</s>
      <s id="b.MAT.13.13.4">Túmainiak Winia nekarainiatsui.</s>
     </seg>
     <seg type="verse" id="b.MAT.13.14">
      <s id="b.MAT.13.14.1">Nujai yaunchu Yúsnan etserin Isayas timia nu uminkiaiti.</s>
      <s id="b.MAT.13.14.2">Juna Tímiayi: "Ti ántayatrum anturkashtatrume.</s>
      <s id="b.MAT.13.14.3">Wáiniatrumsha nekaashtatrume.</s>
     </seg>
     <seg type="verse" id="b.MAT.13.15">
      <s id="b.MAT.13.15.1">Ju shuara Enentái Kátsuram ásar pénkera nuna nakitiainiawai.</s>
      <s id="b.MAT.13.15.2">Nu asamtai pénker ántuiniatsui, jiisha Pusá ainis ainiawai.</s>
      <s id="b.MAT.13.15.3">Túrachkunka paant nekaawarainti, tura nekas antukarainti, tura Enentáijiai Enentáimias Winia tsuarat tusa tarutiarainti."</s>
     </seg>
     <seg type="verse" id="b.MAT.13.16">
      <s id="b.MAT.13.16.1">Tura átumka paant wainkia asarum pénker anta asarum Shíiraitrume.</s>
     </seg>
     <seg type="verse" id="b.MAT.13.17">
      <s id="b.MAT.13.17.1">Nekasan Tájarme, Untsurí Yúsnan etserniusha tura pénker shuarsha átum Yamái Wáintrum nuna Wáinkiatniun wakeruiniayatan Wáinkiacharmiayi.</s>
      <s id="b.MAT.13.17.2">Tura átum Yamái ántarme nuna antuktinian wakeruiniayatan antukcharmiayi' Tímiayi.</s>
     </seg>
     <seg type="verse" id="b.MAT.13.18">
      <s id="b.MAT.13.18.1">`Ayu, antuktarum.</s>
      <s id="b.MAT.13.18.2">Atsaampramu chichaman paant jintintiatjarme.</s>
     </seg>
     <seg type="verse" id="b.MAT.13.19">
      <s id="b.MAT.13.19.1">Arak jintia Písunam iniaararma nuka shuar Yus-Chichaman ántayatan ni Enentáin ikiuiniatsna Núiti.</s>
      <s id="b.MAT.13.19.2">Tura íwianch nu Yus-Chicham ni Enentáin atsaampramu ainis antukman kajinmatkiawai.</s>
     </seg>
     <seg type="verse" id="b.MAT.13.20">
      <s id="b.MAT.13.20.1">Arak kaya írunmanum iniaarma nuka shuar Yus-Chichaman antuk waras umirainia Núiti.</s>
     </seg>
     <seg type="verse" id="b.MAT.13.21">
      <s id="b.MAT.13.21.1">Tura Núkap kankaprurcharu ásar katsuiniatsui.</s>
      <s id="b.MAT.13.21.2">Antsu itiurchatan ínkiuiniak tura Yus-Chichaman wakeruinia ásarmatai Chíkich yajauch áujmatam Wárik iniaisar ikiuiniawai.</s>
     </seg>
     <seg type="verse" id="b.MAT.13.22">
      <s id="b.MAT.13.22.1">Arak Jankí nupanam iniaarma nuka shuar Yus-Chichaman antuk emka umirniua Núiti.</s>
      <s id="b.MAT.13.22.2">Tura ju nunkanam írunna nuna tuke Páchiniak ni Kuítrincha ti Enentáimtuinia ásarmatai Ashí Yus-Chichaman Enentáimtamun Núpeteawai.</s>
      <s id="b.MAT.13.22.3">Tuma asamtai nu aentsnum Yus-Chicham atsaampramu nereatsui.</s>
      <s id="b.MAT.13.22.4">Yus-Chicham ni Enentáin takasma atsawai.</s>
     </seg>
     <seg type="verse" id="b.MAT.13.23">
      <s id="b.MAT.13.23.1">Tura árak pénker nunkanam iniaarma nuka shuar Yus-Chichaman antuk pénker umirainia Núiti.</s>
      <s id="b.MAT.13.23.2">Tura pénker nerenawai.</s>
      <s id="b.MAT.13.23.3">Chíkich sian (100) nerekarma Núnis chikichcha sesenta (60) nerekarma Núnis chikichcha trainta (30) nerekarma Núnis ainiawai" Tímiayi Jesus.</s>
     </seg>
     <seg type="verse" id="b.MAT.13.24">
      <s id="b.MAT.13.24.1">Jesus ataksha ju métek-taku chichaman áujmatsamiayi.</s>
      <s id="b.MAT.13.24.2">"Shuar Yus akupeamunam pachiinkiartin Júnisaiti.</s>
      <s id="b.MAT.13.24.3">Shuar pénker arakan, Tríkiun ni nunken araamai.</s>
     </seg>
     <seg type="verse" id="b.MAT.13.25">
      <s id="b.MAT.13.25.1">Tura Ashí kanararmatai nemasri kashi taa trikiu arakmanum yajauch nupan aratak ikiukmiai.</s>
     </seg>
     <seg type="verse" id="b.MAT.13.26">
      <s id="b.MAT.13.26.1">Trikiu tsapakar nereakui Nuyá yajauch nupasha Nusháa nereku asa ti paant ajasmai.</s>
     </seg>
     <seg type="verse" id="b.MAT.13.27">
      <s id="b.MAT.13.27.1">Nuna iisar takainia nu ni uuntrin Werí tiarmai "Uunta, ṡpénker arak araachmakam.</s>
      <s id="b.MAT.13.27.2">Itiura jusha yajauch nupasha tsapakuit?"'</s>
     </seg>
     <seg type="verse" id="b.MAT.13.28">
      <s id="b.MAT.13.28.1">`Tutai nérentin timiai "Winia nemasur arakuiti." '`Takui ni takarniuri tiarmai "ṡYajauch nupan uwerat tusam wakeramek?" '</s>
     </seg>
     <seg type="verse" id="b.MAT.13.29">
      <s id="b.MAT.13.29.1">`Tutai timiai "Atsá, uwerairap.</s>
      <s id="b.MAT.13.29.2">Yajauch nupa uweaj tukamarum trikiu uweniirum.</s>
     </seg>
     <seg type="verse" id="b.MAT.13.30">
      <s id="b.MAT.13.30.1">Iniaisatarum.</s>
      <s id="b.MAT.13.30.2">Antsu métek tsakakti.</s>
      <s id="b.MAT.13.30.3">Júuktin tsawant jeamtai winia takartinian emka yajauch nupan uwer irumar jinkiawarat tusan akupkartatjai.</s>
      <s id="b.MAT.13.30.4">Tura aesawartatui.</s>
      <s id="b.MAT.13.30.5">Tura trikiu neren Júukar pénker ikiusarat tusan akupkartatjai" timiai" Tímiayi Jesus.</s>
     </seg>
     <seg type="verse" id="b.MAT.13.31">
      <s id="b.MAT.13.31.1">Jesus ataksha métek-taku chichaman áujmatsamiayi.</s>
      <s id="b.MAT.13.31.2">"Shuar Yus akupeamunam pachiinkiartin mustasa jinkiaiya aintsankete.</s>
      <s id="b.MAT.13.31.3">Shuar pénker nunken araamai.</s>
     </seg>
     <seg type="verse" id="b.MAT.13.32">
      <s id="b.MAT.13.32.1">Mustasa Jinkiáikia Imiá uchichiitiat Tsapái tsakaakka Ashí numichijiai nankaamas uunt ajawai.</s>
      <s id="b.MAT.13.32.2">Ti uunt asamtai chinki ni kanawen pasunmainiawai" Tímiayi Jesus.</s>
     </seg>
     <seg type="verse" id="b.MAT.13.33">
      <s id="b.MAT.13.33.1">Núnisan Chíkich métek-taku chichaman áujmatsamiayi.</s>
      <s id="b.MAT.13.33.2">"Shuar Yus akupeamunam pachiinkiartin karinia aintsankete.</s>
      <s id="b.MAT.13.33.3">Nuwa nijiamchiniam karinia enkea mashi Páchimiawai.</s>
      <s id="b.MAT.13.33.4">Tura nu mash karimtikiawai" Tímiayi.</s>
     </seg>
     <seg type="verse" id="b.MAT.13.35">
      <s id="b.MAT.13.35.1">Ashí nuna Jesus métek-taku chichamjai áujmatsamiayi.</s>
      <s id="b.MAT.13.35.2">Yaunchu Yúsnan etserin timia nu uminkiati tusa Túramiayi.</s>
      <s id="b.MAT.13.35.3">Etserin juna aarmiayi: "Métek-taku chichamjai áujmattiatjai.</s>
      <s id="b.MAT.13.35.4">Yámankamtaiknumia nékashtain etserkattajai" tu aarmiayi.</s>
      <s id="b.MAT.13.35.5">Nu asamtai aya métek-taku chichamjain áujmatmiayi Jesus.</s>
     </seg>
     <seg type="verse" id="b.MAT.13.36">
      <s id="b.MAT.13.36.1">Nuyá shuaran ikiukin Jesus Jeá Támiayi.</s>
      <s id="b.MAT.13.36.2">Túramtai ni unuiniamuri tariar "Yajauch nupa áujmatmena nu paant awajsata" tiarmiayi.</s>
     </seg>
     <seg type="verse" id="b.MAT.13.37">
      <s id="b.MAT.13.37.1">Tutai Jesus Tímiayi "Wi Aents Ajasuitjai.</s>
      <s id="b.MAT.13.37.2">Wi pénker arakan atsaamkaitjai.</s>
     </seg>
     <seg type="verse" id="b.MAT.13.38">
      <s id="b.MAT.13.38.1">Ashí nunka aja aintsaiti.</s>
      <s id="b.MAT.13.38.2">Pénker Jinkiái Yus-shuaran Yus akupea nuna nakumeawai.</s>
      <s id="b.MAT.13.38.3">Yajauch nupa iwianchna ainia nuna nakumeawai.</s>
     </seg>
     <seg type="verse" id="b.MAT.13.39">
      <s id="b.MAT.13.39.1">Tura íwianch ii nemasri asa yajauch nupan arakuiti.</s>
      <s id="b.MAT.13.39.2">Tura nunka Amúamunam Yusa suntari arakan Júuktinia aintsan shuaran yaruaktatui.</s>
     </seg>
     <seg type="verse" id="b.MAT.13.40">
      <s id="b.MAT.13.40.1">Yajauch nupa irur jinium aesatniua aanis nunka Amúamunam Túrunattawai.</s>
     </seg>
     <seg type="verse" id="b.MAT.13.42">
      <s id="b.MAT.13.42.1">Nui Wi Aents Ajasu asan winia suntarun akupkattajai.</s>
      <s id="b.MAT.13.42.2">Tura Ashí tunaan Túruinia nunasha tura chikichan tunaanum útsuinia nunasha mash irurar jinium apeawartatui.</s>
      <s id="b.MAT.13.42.3">Nuisha ti uutin ti Wáitsatniusha átatui.</s>
     </seg>
     <seg type="verse" id="b.MAT.13.43">
      <s id="b.MAT.13.43.1">Antsu pénker Túruinia nuka ti shiir wincha ajasar ni Aparí akupeana nui etsa Núnis Tsáapnin ajasartatui.</s>
      <s id="b.MAT.13.43.2">Wats, kuishim átsuk.</s>
      <s id="b.MAT.13.43.3">Antukta.'</s>
     </seg>
     <seg type="verse" id="b.MAT.13.44">
      <s id="b.MAT.13.44.1">`Shuar Yus akupeamunam pachiinkiatin kuit Nunká uukma aintsankete.</s>
      <s id="b.MAT.13.44.2">Shuar nu Kuítian Wáiniak nuin ataksha uukmai.</s>
      <s id="b.MAT.13.44.3">Tura ti waras waketki nu kuit niiniu Atí tusa Ashí ni takakman suruk nu nunkan sumakmai.'</s>
     </seg>
     <seg type="verse" id="b.MAT.13.45">
      <s id="b.MAT.13.45.1">`Shuar Yus akupeamunam pachiinkiatin Júnisaiti.</s>
      <s id="b.MAT.13.45.2">Shuar kayachin ti Shíirman eak wekaana aintsankete.</s>
     </seg>
     <seg type="verse" id="b.MAT.13.46">
      <s id="b.MAT.13.46.1">Tura kayan Ashí nankaamas kuit jeean Wáiniak waketki Ashí takakna nuna suruk nu kayan niiniu Atí tusa Súmawai.'</s>
     </seg>
     <seg type="verse" id="b.MAT.13.47">
      <s id="b.MAT.13.47.1">`Shuar Yus akupeamunam pachiinkiartin Júnisaiti.</s>
      <s id="b.MAT.13.47.2">Shuar nekajai namakan Achía aintsankete.</s>
      <s id="b.MAT.13.47.3">Nekan nayaantsanam ajuntak Niisháa namakaim Achíawai.</s>
     </seg>
     <seg type="verse" id="b.MAT.13.48">
      <s id="b.MAT.13.48.1">Tura nekanam nemarmatai kukar jiiki, nui pénker namaknasha chankinnium chumpiniawai.</s>
      <s id="b.MAT.13.48.2">Tura yajauch namaknaka ajapenawai.</s>
     </seg>
     <seg type="verse" id="b.MAT.13.49">
      <s id="b.MAT.13.49.1">Núnisan átatui nunka Amúamunam.</s>
      <s id="b.MAT.13.49.2">Yusa suntari taar Yus-shuaran tura íwianch shuaran akantrattawai.</s>
     </seg>
     <seg type="verse" id="b.MAT.13.50">
      <s id="b.MAT.13.50.1">Tura íwianch shuarnaka uunt jinium apeattawai.</s>
      <s id="b.MAT.13.50.2">Nuisha ti uutin ti Wáitsatin átatui."</s>
      <s id="b.MAT.13.50.3">Nuna Ashí ni unuiniamurijiai áujmatsamiayi Jesus.</s>
     </seg>
     <seg type="verse" id="b.MAT.13.51">
      <s id="b.MAT.13.51.1">Jesus nuna tinia amuk "ṡJu mash antukurmek?'</s>
      <s id="b.MAT.13.51.2">Tímiayi.</s>
      <s id="b.MAT.13.51.3">Tutai ni unuiniamuri "Ee, Uunta, Ashí antukji" tiarmiayi.</s>
     </seg>
     <seg type="verse" id="b.MAT.13.52">
      <s id="b.MAT.13.52.1">Tuiniakui Jesus Tímiayi "Shuar Ashí Yúsnan pénker unuimiaruka aents Kuítriniua aintsankete.</s>
      <s id="b.MAT.13.52.2">Ni ikiutairiya yamarmancha yaunchu sumakmancha jusamniaiti.</s>
      <s id="b.MAT.13.52.3">Núnisan nu shuar Yamái nékamujaisha tura yaunchu nékamujaisha Yus-shuaran Yáintiniaiti."</s>
     </seg>
     <seg type="verse" id="b.MAT.13.53">
      <s id="b.MAT.13.53.1">Jesus nu métek-taku chichaman áujmatas amuk Nuyá wémiayi.</s>
     </seg>
     <seg type="verse" id="b.MAT.13.54">
      <s id="b.MAT.13.54.1">Tura ni péprurin Nasarétnum Jeá Israer-shuar iruntainiam Wayá unuiniamiayi.</s>
      <s id="b.MAT.13.54.2">Tura Nuyá shuar antukar Tí enentaimprarmiayi.</s>
      <s id="b.MAT.13.54.3">Tura "ṡJusha tui Imiá unuimiaruit, tiarmiayi.</s>
      <s id="b.MAT.13.54.4">Itiurak aents tujintiamun Túramniait?</s>
     </seg>
     <seg type="verse" id="b.MAT.13.55">
      <s id="b.MAT.13.55.1">Juka Karpintíru uchirinchukait.</s>
      <s id="b.MAT.13.55.2">Nukurísha Marichukait.</s>
      <s id="b.MAT.13.55.3">Tura ni yachisha Jakupu, Jusé, Semun, Jútas ainiatsuk.</s>
     </seg>
     <seg type="verse" id="b.MAT.13.56">
      <s id="b.MAT.13.56.1">Tura ni umaisha iijiai írutra pujuiniatsuk. ṡNuikia itiura mash neka?" tiarmiayi.</s>
     </seg>
     <seg type="verse" id="b.MAT.13.57">
      <s id="b.MAT.13.57.1">Túrawar Jesusan itiurchat Enentáimturarmiayi.</s>
      <s id="b.MAT.13.57.2">Túramtai Jesus chicharuk "Yúsnan etserniun Ashí shuar pénker anturainiawai, antsu aya nuna nunkeyanka ni shuarinkia niin anturainiatsui" Tímiayi.</s>
     </seg>
     <seg type="verse" id="b.MAT.13.58">
      <s id="b.MAT.13.58.1">Tura Nú shuar Jesusan Enentáimtuiniachu asamtai aentsti tujintiamun aya ishichik Túramiayi.</s>
     </seg>
    </div>
    <div type="chapter" id="b.MAT.14">
     <seg type="verse" id="b.MAT.14.1">
      <s id="b.MAT.14.1.1">Kariréa nunkanam Erutis akupniuyayi.</s>
      <s id="b.MAT.14.1.2">Tura Jesus Túramuncha antukmiayi.</s>
     </seg>
     <seg type="verse" id="b.MAT.14.2">
      <s id="b.MAT.14.2.1">Tura ni írutramurin Tímiayi "Nuka imiakratin Juan jakamunmaya nantaki Túrawai auka.</s>
      <s id="b.MAT.14.2.2">Tuma asa aents tujintiamun Túrawai" Tímiayi.</s>
      <s id="b.MAT.14.2.3">Kame Erutis Juankan maa asa Tímiayi.</s>
     </seg>
     <seg type="verse" id="b.MAT.14.4">
      <s id="b.MAT.14.4.1">Akupin Erutis ni Yachí Jiripi nuwen Jirutíasan akintrukmatai Juan Erutisan "Ame yatsumi nuwé akintrukchatniuitme" Tímiayi.</s>
      <s id="b.MAT.14.4.2">Tutai Erutis Juankan achik jirujai Jinkiá sepunam enkeatarum tusa akupkamiayi.</s>
     </seg>
     <seg type="verse" id="b.MAT.14.5">
      <s id="b.MAT.14.5.1">Niisha Juankan Máataj Tukamá aentsun ashamiarmiayi.</s>
      <s id="b.MAT.14.5.2">Ashí aents "Juan Yúsnan etserniuiti" Enentáimtuiniakui ashammiayi.</s>
     </seg>
     <seg type="verse" id="b.MAT.14.6">
      <s id="b.MAT.14.6.1">Tura akupin Erutis akiiniamu tsawantri jeamtai Nú Námpertin Jirutíasa nawantri Ashí ipiaamu pujuiniamunam jantsemamiayi.</s>
      <s id="b.MAT.14.6.2">Túramtai Erutis shiir Enentáimtak</s>
     </seg>
     <seg type="verse" id="b.MAT.14.7">
      <s id="b.MAT.14.7.1">"Ame Ashí wakeram nu seattia, Tímiayi.</s>
      <s id="b.MAT.14.7.2">Nekasan amastatjai, Yussha iirui" Tímiayi.</s>
     </seg>
     <seg type="verse" id="b.MAT.14.8">
      <s id="b.MAT.14.8.1">Tutai nu nuwach emka ni nukuri akatramu asa Erutisan chicharuk "Imiakratin Juanka muuké tsupikiam amamkunam enkeram Surústá" Tímiayi.</s>
     </seg>
     <seg type="verse" id="b.MAT.14.9">
      <s id="b.MAT.14.9.1">Tutai Erutis wake mesekmiayi.</s>
      <s id="b.MAT.14.9.2">Túrasha "nekas Yus iirui" tiniu asa tura ni amikrisha antukaru asamtai umikmiayi.</s>
     </seg>
     <seg type="verse" id="b.MAT.14.10">
      <s id="b.MAT.14.10.1">Ni suntarin sepunmayan Juanka muuken tsupik itiarti tusa akupkamiayi.</s>
     </seg>
     <seg type="verse" id="b.MAT.14.11">
      <s id="b.MAT.14.11.1">Tura amamkunam itiar nuwachin Súsarmiayi.</s>
      <s id="b.MAT.14.11.2">Tura niisha ni Nukurí susamiayi.</s>
     </seg>
     <seg type="verse" id="b.MAT.14.12">
      <s id="b.MAT.14.12.1">Nuyá Juanka írutramuri tariar Ayashí jukiar iwiarsarmiayi.</s>
      <s id="b.MAT.14.12.2">Túrawar Jesusan ujauwearmiayi.</s>
     </seg>
     <seg type="verse" id="b.MAT.14.13">
      <s id="b.MAT.14.13.1">Jesus nuna antuk Ninki ni unuiniamurijiain kanunam enkemar arant aents atsamunam wémiayi.</s>
      <s id="b.MAT.14.13.2">Túrasha nuna aents nekaawar kukarak weriarmiayi Jesusan.</s>
     </seg>
     <seg type="verse" id="b.MAT.14.14">
      <s id="b.MAT.14.14.1">Kanunmaya Jíiniaj Tukamá Untsurí aentsun Wáinkiamiayi.</s>
      <s id="b.MAT.14.14.2">Tura Wáiniak waitnentrarmiayi.</s>
      <s id="b.MAT.14.14.3">Tura Jáiniancha Tsuárarmiayi.</s>
     </seg>
     <seg type="verse" id="b.MAT.14.15">
      <s id="b.MAT.14.15.1">Kíakui ni unuiniamuri Niin tariar tiarmiayi "Kíawai, Uunta.</s>
      <s id="b.MAT.14.15.2">Tura shuar Tíjiuch pujaaka atsawai.</s>
      <s id="b.MAT.14.15.3">Ju aents akupkarta.</s>
      <s id="b.MAT.14.15.4">Péprunam wear sumak yuuwearti" tiarmiayi.</s>
     </seg>
     <seg type="verse" id="b.MAT.14.16">
      <s id="b.MAT.14.16.1">Tutai Jesus Tímiayi "ṡUrukamtaik wearat?</s>
      <s id="b.MAT.14.16.2">Antsu atumek ayuratarum."</s>
     </seg>
     <seg type="verse" id="b.MAT.14.17">
      <s id="b.MAT.14.17.1">Tutai tiarmiayi "Iikia takaktsuji.</s>
      <s id="b.MAT.14.17.2">Aya senku (5) tantachik jimiarchik namakchijiain takakji."</s>
     </seg>
     <seg type="verse" id="b.MAT.14.18">
      <s id="b.MAT.14.18.1">Tuíniakui Jesus "Wats, nu itiartitiarum" Tímiayi.</s>
     </seg>
     <seg type="verse" id="b.MAT.14.19">
      <s id="b.MAT.14.19.1">Tinia aents Chírichriniam pujusarti tusa akupkamiayi.</s>
      <s id="b.MAT.14.19.2">Nuyá senku (5) tantancha Jímiar namaknasha achik nayaimpiniam iimias Yúsan yuminsamiayi.</s>
      <s id="b.MAT.14.19.3">Tura puur ni unuiniamurin aents ayuratarum tusa Súsarmiayi.</s>
     </seg>
     <seg type="verse" id="b.MAT.14.20">
      <s id="b.MAT.14.20.1">Ashí Yurumáwar jémararmiayi.</s>
      <s id="b.MAT.14.20.2">Tura nuyasha puunaruka tuse (12) chankin Tiármiayi.</s>
     </seg>
     <seg type="verse" id="b.MAT.14.21">
      <s id="b.MAT.14.21.1">Nui Yurumáwarmia nusha nuwasha uchisha nekapmatsuk senku mir (5000) aya aishman ármiayi.</s>
     </seg>
     <seg type="verse" id="b.MAT.14.22">
      <s id="b.MAT.14.22.1">Nuyá Jesus ni unuiniamurin kanunam enkemprarum amain émaa ajatarum tusa akupkarmiayi.</s>
      <s id="b.MAT.14.22.2">Niisha aentsun akupkarmiayi.</s>
     </seg>
     <seg type="verse" id="b.MAT.14.23">
      <s id="b.MAT.14.23.1">Akupkarsha naint waka Yúsan áujumiayi.</s>
      <s id="b.MAT.14.23.2">Káshisha nui Ninki tuke pujumiayi.</s>
     </seg>
     <seg type="verse" id="b.MAT.14.24">
      <s id="b.MAT.14.24.1">Tura antumian Tí wankaram asamtai kanu ajapén ajasmatai nase tukumma entsa tamparukmiayi.</s>
     </seg>
     <seg type="verse" id="b.MAT.14.25">
      <s id="b.MAT.14.25.1">Tsawaana ai nii tuke wenai Jesus Entsá Pátatek wekas pujuiniamunam jeamiayi.</s>
     </seg>
     <seg type="verse" id="b.MAT.14.26">
      <s id="b.MAT.14.26.1">Tura ni unuiniamuri Entsá Pátatek wekaan Wáinkiar ti sapijmiakarmiayi.</s>
      <s id="b.MAT.14.26.2">Tura ashamainiak "wakanchashit" tiarmiayi.</s>
     </seg>
     <seg type="verse" id="b.MAT.14.27">
      <s id="b.MAT.14.27.1">Tuíniakui Jesus tiarmiayi "Kakaram ajastarum.</s>
      <s id="b.MAT.14.27.2">Wiitjai.</s>
      <s id="b.MAT.14.27.3">Ashamprukairap."</s>
     </seg>
     <seg type="verse" id="b.MAT.14.28">
      <s id="b.MAT.14.28.1">Takui Pítiur chicharuk Tímiayi "Uunta, Ametkumka nui wekasa jeatin untsurkata."</s>
     </seg>
     <seg type="verse" id="b.MAT.14.29">
      <s id="b.MAT.14.29.1">Takui Jesus Tímiayi "Wats, Winitiá."</s>
      <s id="b.MAT.14.29.2">Tutai Pítiur kanunmaya akaikin Jesus wajana nui jeataj tusa Entsá Pátatek wekasamiayi.</s>
     </seg>
     <seg type="verse" id="b.MAT.14.30">
      <s id="b.MAT.14.30.1">Tura ti nasen Násentun Nekáa ashamkamiayi.</s>
      <s id="b.MAT.14.30.2">Ashama asa Entsá wayamiayi.</s>
      <s id="b.MAT.14.30.3">Tura "Uuntá, achirkata" tu untsummiayi.</s>
     </seg>
     <seg type="verse" id="b.MAT.14.31">
      <s id="b.MAT.14.31.1">Nu chichamtaik Jesus uwejnum achik Júak "Maa, Yus Imiá ishichik Enentáimtuschamek" Tímiayi.</s>
     </seg>
     <seg type="verse" id="b.MAT.14.32">
      <s id="b.MAT.14.32.1">Tura kanunam Enkemáwarmatai nasesha menkakamiayi.</s>
     </seg>
     <seg type="verse" id="b.MAT.14.33">
      <s id="b.MAT.14.33.1">Túramtai kanunam enkemarmia nusha Jesusan tikishmatar chicharuk "Nekas ame Yusa Uchirínme" tiarmiayi.</s>
     </seg>
     <seg type="verse" id="b.MAT.14.34">
      <s id="b.MAT.14.34.1">Tura amaini katinkiar Jinisarít nunkanam jearmiayi.</s>
     </seg>
     <seg type="verse" id="b.MAT.14.35">
      <s id="b.MAT.14.35.1">Tura Nuyá aents Jesusan nekaawar nu nunkanam Ashí ujanairarmiayi.</s>
      <s id="b.MAT.14.35.2">Túrawar jaancha ni pujamunam itiariarmiayi.</s>
     </seg>
     <seg type="verse" id="b.MAT.14.36">
      <s id="b.MAT.14.36.1">Ni pushirinkisha antintai tusar seawarmiayi.</s>
      <s id="b.MAT.14.36.2">Tura antinkiarmia nuka pénker ajarmiayi.</s>
     </seg>
    </div>
    <div type="chapter" id="b.MAT.15">
     <seg type="verse" id="b.MAT.15.1">
      <s id="b.MAT.15.1.1">Nuyá Jerusarén péprunmaya Pariséusha yaunchu akupkamu jintinniurisha Jesusan tariar aniasarmiayi</s>
     </seg>
     <seg type="verse" id="b.MAT.15.2">
      <s id="b.MAT.15.2.1">"ṡUrukamtai ame unuiniamuram ii uuntri yaunchu jintintrarmia nuna uminiatsu?</s>
      <s id="b.MAT.15.2.2">Iis, ikijmiatskesha Yurumáiniawai" tiarmiayi.</s>
     </seg>
     <seg type="verse" id="b.MAT.15.3">
      <s id="b.MAT.15.3.1">Tuíniakui Jesus aniasarmiayi "ṡUrukamtai atumsha Yus akupkamu umirtsuk aya aents akupkamu umiirum?</s>
     </seg>
     <seg type="verse" id="b.MAT.15.4">
      <s id="b.MAT.15.4.1">Iis, Yus Tíchamkia: "Ame apa, nukusha shiir Enentáimtustarum."</s>
      <s id="b.MAT.15.4.2">Tura "Shuarsha ni Aparíncha Nukuríncha katsekka nu shuar jakati" Tíchamkia.</s>
     </seg>
     <seg type="verse" id="b.MAT.15.6">
      <s id="b.MAT.15.6.1">Antsu átumka Tárume "Shuar Ashí niiniu írunna nuna mash "Yúsnaiti" takui nuikia nujai ni Aparíncha Nukuríncha Yáinchamniaiti, Tárume.</s>
      <s id="b.MAT.15.6.2">Niin Yáintinian nakitiak ayatik "Ashí winia ainiana nu Yusna asamtai Yáinchamniaitjame" Títiniaiti" Tárume.</s>
      <s id="b.MAT.15.6.3">Núnisrum Tákuram Yus akupkamu iniaisarum aya aents akupkamu umiirume, Tímiayi.</s>
     </seg>
     <seg type="verse" id="b.MAT.15.7">
      <s id="b.MAT.15.7.1">Antra chichamtiniaitrume.</s>
      <s id="b.MAT.15.7.2">Yúsnan etserin Isayas yaunchu nekas atumin aartampramiayi juna:</s>
     </seg>
     <seg type="verse" id="b.MAT.15.8">
      <s id="b.MAT.15.8.1">"Ju aents ni wenejai shiir awajtuiniawai, tura ni Enentái jeachat pujuiniawai.</s>
     </seg>
     <seg type="verse" id="b.MAT.15.9">
      <s id="b.MAT.15.9.1">Tura tukeneasan shiir awajtuiniawai.</s>
      <s id="b.MAT.15.9.2">Aentsu chichamen jintintiainiayat "Yusa chichamente" tuiniawai."</s>
      <s id="b.MAT.15.9.3">Tu aarmiayi" Tímiayi Jesus.</s>
     </seg>
     <seg type="verse" id="b.MAT.15.10">
      <s id="b.MAT.15.10.1">Tinia shuaran untsuk tiarmiayi "Ju antukrum pénker nekaatarum.</s>
     </seg>
     <seg type="verse" id="b.MAT.15.11">
      <s id="b.MAT.15.11.1">Aents Yúana nuka Shuáran yajauch awajsashtatui.</s>
      <s id="b.MAT.15.11.2">Antsu wenunmaya jiinia nuka Shuáran yajauch awajeawai" Tímiayi.</s>
     </seg>
     <seg type="verse" id="b.MAT.15.12">
      <s id="b.MAT.15.12.1">Nuyá ni unuiniamuri Jesusan tariar "Maa, Pariséu ame chichammin antukar ti itiurchat Enentáimprarai" tiarmiayi.</s>
     </seg>
     <seg type="verse" id="b.MAT.15.14">
      <s id="b.MAT.15.14.1">Tuíniakui Jesus Tímiayi "Ikiuktiarum.</s>
      <s id="b.MAT.15.14.2">Kusuru aintsan ainiawai.</s>
      <s id="b.MAT.15.14.3">Tura kusuruncha jintintiainiawai.</s>
      <s id="b.MAT.15.14.4">Mai kusuru ásar mai Wáanam akaiki iniaawartatui.</s>
      <s id="b.MAT.15.14.5">Wats, ajanam Nupá aintsan ainiawai.</s>
      <s id="b.MAT.15.14.6">Tura Ashí winia Apar nayaimpiniam pujana nu araachmaka takamtsuk uwé ajapamu átatui" Tímiayi Jesus.</s>
     </seg>
     <seg type="verse" id="b.MAT.15.15">
      <s id="b.MAT.15.15.1">Takui Pítiur Jesusan Tímiayi "Nu métek-taku chicham paant awajsata."</s>
     </seg>
     <seg type="verse" id="b.MAT.15.16">
      <s id="b.MAT.15.16.1">Tutai Jesus Tímiayi "ṡAtumsha nekaachurmek.</s>
     </seg>
     <seg type="verse" id="b.MAT.15.17">
      <s id="b.MAT.15.17.1">Enentáimprachurmek?</s>
      <s id="b.MAT.15.17.2">Ashí wenunam wayaana nu wakenam wéatsuk.</s>
      <s id="b.MAT.15.17.3">Tura Nuyá iniankastiniaiti.</s>
     </seg>
     <seg type="verse" id="b.MAT.15.18">
      <s id="b.MAT.15.18.1">Antsu wenunmaya jiinia nu Enentáinmaya jiiniu asa aentsun yajauch awajeawai.</s>
     </seg>
     <seg type="verse" id="b.MAT.15.19">
      <s id="b.MAT.15.19.1">Enentáinmaya Ashí yajauch Enentáimsatin Jíiniainiawai.</s>
      <s id="b.MAT.15.19.2">Mankartuatniusha, chikicha nuwé kasamkatniusha, tsanirmatniusha, kasamkatniusha, Wáitruatniusha, yajauch áujmatsatniusha</s>
     </seg>
     <seg type="verse" id="b.MAT.15.20">
      <s id="b.MAT.15.20.1">Ashí nu ainiawai nekaska Shuáran yajauch awajeana nu.</s>
      <s id="b.MAT.15.20.2">Tura ikijmiatsuk Yurumátniuka Shuáran ni Enentáin yajauch awajeatsui" Tímiayi.</s>
     </seg>
     <seg type="verse" id="b.MAT.15.21">
      <s id="b.MAT.15.21.1">Jesus Nuyá jiinki Tiru péprunmasha Sitiun péprunmasha wémiayi.</s>
     </seg>
     <seg type="verse" id="b.MAT.15.22">
      <s id="b.MAT.15.22.1">Tura nu nunkanmaya nuwa Jesusan Tarí Tímiayi "Uunta, uunt akupin Tawit ame weatrum asamtai winia waitnentrurta.</s>
      <s id="b.MAT.15.22.2">Nawantur yajauch wakantruku asa ti Wáitrutawai" Tímiayi.</s>
     </seg>
     <seg type="verse" id="b.MAT.15.23">
      <s id="b.MAT.15.23.1">Tura Jesus áikchamiayi.</s>
      <s id="b.MAT.15.23.2">Tura ni unuiniamuri tariar "Awemata, tiarmiayi.</s>
      <s id="b.MAT.15.23.3">Tuke untsumki apapétmaji" tiarmiayi.</s>
     </seg>
     <seg type="verse" id="b.MAT.15.24">
      <s id="b.MAT.15.24.1">Nuyá Jesus Tímiayi "Aya Israer-shuarnum menkakaru ainia nuna eaktinian Yus akuptukuiti."</s>
     </seg>
     <seg type="verse" id="b.MAT.15.25">
      <s id="b.MAT.15.25.1">Túrasha nuwa tikishmatar Tímiayi "Uunta, waitnentrurta."</s>
     </seg>
     <seg type="verse" id="b.MAT.15.26">
      <s id="b.MAT.15.26.1">Tutai Jesus Tímiayi "ṡUchí apatkuri jurukir Yawá susamniakait?"</s>
      <s id="b.MAT.15.26.2">Tímiayi.</s>
     </seg>
     <seg type="verse" id="b.MAT.15.27">
      <s id="b.MAT.15.27.1">Tutai nuwa Tímiayi "Nekas, Uunta, tame.</s>
      <s id="b.MAT.15.27.2">Tura yawasha ni aentsri yurumainiakui Nunká iniaarun Yuíniatsuk."</s>
     </seg>
     <seg type="verse" id="b.MAT.15.28">
      <s id="b.MAT.15.28.1">Takui Jesus Tímiayi "Maku, nekas Winia Enentáimtursaitme.</s>
      <s id="b.MAT.15.28.2">Ame wakeram Núnisan Atí" Tímiayi.</s>
      <s id="b.MAT.15.28.3">Tura nu chichamaik ni nawantri pénker ajasmiayi.</s>
     </seg>
     <seg type="verse" id="b.MAT.15.29">
      <s id="b.MAT.15.29.1">Jesus Nuyá jiinki Kariréa antumianka Káanmatkarin waketkimiayi.</s>
      <s id="b.MAT.15.29.2">Tura naint waka nui pujusmiayi.</s>
     </seg>
     <seg type="verse" id="b.MAT.15.30">
      <s id="b.MAT.15.30.1">Nui Untsurí aents Niin tariar shutuapnasha kusuruncha chichachuncha tsupirkamuncha Chíkich Jáiniancha itiariarmiayi.</s>
      <s id="b.MAT.15.30.2">Túrawar nawenam aeprusarmiayi.</s>
      <s id="b.MAT.15.30.3">Túram tsuararmiayi.</s>
     </seg>
     <seg type="verse" id="b.MAT.15.31">
      <s id="b.MAT.15.31.1">Nuna iisar chichachusha chichainiakui, tsupirkamusha pénker ajainiakui, shutuapsha pénker wekainiakui, kusurusha Wáinmainiakui, ti shiir Enentáimprarmiayi.</s>
      <s id="b.MAT.15.31.2">Yus ni aentsrin Israeran Yáinmatai shiir yuminsarmiayi.</s>
     </seg>
     <seg type="verse" id="b.MAT.15.32">
      <s id="b.MAT.15.32.1">Nuyá Jesus ni unuiniamurin untsukar tiarmiayi "Ju aentsun waitnentainiajai.</s>
      <s id="b.MAT.15.32.2">Warí, menaintiu tsawant Wijiai yurumtsuk yujainiatsuk.</s>
      <s id="b.MAT.15.32.3">Ayurtsuk ni jeen akupkachminiaitjai.</s>
      <s id="b.MAT.15.32.4">Jintiá pimpiki Wáitsartatui."</s>
     </seg>
     <seg type="verse" id="b.MAT.15.33">
      <s id="b.MAT.15.33.1">Ni unuiniamuri tiarmiayi "Túrasha, Uunta, ṡshuar atsaasha tuyan yurumak Imiá sumaktaj~i ju aents ayurawartincha?"</s>
     </seg>
     <seg type="verse" id="b.MAT.15.34">
      <s id="b.MAT.15.34.1">Jesus aniasarmiayi "ṡUrutma tanta takakrum?"</s>
      <s id="b.MAT.15.34.2">Tutai niisha "Siati (7) tanta Nuyá ishichik namak takakji" tiarmiayi.</s>
     </seg>
     <seg type="verse" id="b.MAT.15.35">
      <s id="b.MAT.15.35.1">Nuyá aents Nunká pujusarti tusa akupkamiayi.</s>
     </seg>
     <seg type="verse" id="b.MAT.15.36">
      <s id="b.MAT.15.36.1">Tura siati tantan achik namaknasha achik Nuyá Yúsan yuminsamiayi.</s>
      <s id="b.MAT.15.36.2">Tura puur aents ayuratarum tusa ni unuiniamurin susamiayi.</s>
     </seg>
     <seg type="verse" id="b.MAT.15.37">
      <s id="b.MAT.15.37.1">Ashí Yurumáwar jémararmiayi.</s>
      <s id="b.MAT.15.37.2">Tura puunaru siati chankin Tiármiayi.</s>
     </seg>
     <seg type="verse" id="b.MAT.15.38">
      <s id="b.MAT.15.38.1">Tura nui Yurumáwaruka nuwasha uchisha nekapmatsuk aya aishmankak kuatru mir (4000) ármiayi.</s>
     </seg>
     <seg type="verse" id="b.MAT.15.39">
      <s id="b.MAT.15.39.1">Nuyá Jesus aentsun akupak kanunam enkemar Maktara nunkanam wémiayi.</s>
     </seg>
    </div>
    <div type="chapter" id="b.MAT.16">
     <seg type="verse" id="b.MAT.16.1">
      <s id="b.MAT.16.1.1">Pariséusha tura Satuséusha Jesusan nekapsatai tusar tariarmiayi.</s>
      <s id="b.MAT.16.1.2">Túrawar "Ame Yúsaiyaitkiumka kakarmarmijiai nayaimpinnmaya iniakmasta, iisha Wáinkiatai," tiarmiayi.</s>
     </seg>
     <seg type="verse" id="b.MAT.16.2">
      <s id="b.MAT.16.2.1">Tutai Jesus Tímiayi "Atumka "Kapaaku péetar Kíntiamkui kashin esatrurtatui" Tíniuitrume.</s>
     </seg>
     <seg type="verse" id="b.MAT.16.3">
      <s id="b.MAT.16.3.1">Túrasha "Te ajas kapaaku péetar tsawaakui yumi yajauch átatui" Tíniuitrume.</s>
      <s id="b.MAT.16.3.2">Tura nekasaiti.</s>
      <s id="b.MAT.16.3.3">Maa, átumka nayaim iisrum ju nunkanam Túrunattana nu nékarme.</s>
      <s id="b.MAT.16.3.4">Antsu Yus Yamái Jú nunkanam tura nuka nékatsrume.</s>
      <s id="b.MAT.16.3.5">Antraitrume.</s>
     </seg>
     <seg type="verse" id="b.MAT.16.4">
      <s id="b.MAT.16.4.1">Aents yajauch ásar tura Yusan Enentáimtachu ásar kakarmajai iniakmamun wakeruiniawai.</s>
      <s id="b.MAT.16.4.2">Túrasha áyatik Junas Túrunamia nuke iniakmastiniaiti" Tímiayi.</s>
      <s id="b.MAT.16.4.3">Tinia ikiuak wémiayi.</s>
     </seg>
     <seg type="verse" id="b.MAT.16.5">
      <s id="b.MAT.16.5.1">Tura Entsá amaini katinkiar ni unuiniamuri tantan Júkitniun kajinmatkiarmiayi.</s>
     </seg>
     <seg type="verse" id="b.MAT.16.6">
      <s id="b.MAT.16.6.1">Nuyá Jesus Tímiayi "Wáinkiatarum, Pariséusha Satuséusha wakaprutai takakainia Nújaisha aneartarum."</s>
     </seg>
     <seg type="verse" id="b.MAT.16.7">
      <s id="b.MAT.16.7.1">Tutai ni unuiniamuri tiarmiayi "Ii tanta itiachakrin Tátsuk."</s>
     </seg>
     <seg type="verse" id="b.MAT.16.8">
      <s id="b.MAT.16.8.1">Jesus nuna antuk Tímiayi "ṡUrukamtai tanta itiachji tunaiyarum.</s>
      <s id="b.MAT.16.8.2">Yusa kakarmari kajinmatkintrumek.</s>
     </seg>
     <seg type="verse" id="b.MAT.16.9">
      <s id="b.MAT.16.9.1">Senku tantajai Túramiaj nu kajinmatkintrumek.</s>
      <s id="b.MAT.16.9.2">Senku mir (5000) aishmankan ayuramtai Untsurí chankin Tiármia nu Enentáimtsurmek.</s>
     </seg>
     <seg type="verse" id="b.MAT.16.10">
      <s id="b.MAT.16.10.1">Tura siati tantajai kuatru mir (4000) aishmankan ayuramtai nuna ishichik chankin Tiármia nu kajinmatkintrumek.</s>
     </seg>
     <seg type="verse" id="b.MAT.16.11">
      <s id="b.MAT.16.11.1">Itiurak Imiá nékatsrum?</s>
      <s id="b.MAT.16.11.2">Wi Pariséu wakaprutairisha Satuséu wakaprutairisha aneartarum Tákun penké tantan Tátsujai" Tímiayi.</s>
     </seg>
     <seg type="verse" id="b.MAT.16.12">
      <s id="b.MAT.16.12.1">Nuna Jesus takui ni unuiniamurisha nekaawarmiayi.</s>
      <s id="b.MAT.16.12.2">Penké tantaa wakaprutairin Tíchamiayi antsu Pariséusha Satuséusha unuiniatairin Tímiayi.</s>
     </seg>
     <seg type="verse" id="b.MAT.16.13">
      <s id="b.MAT.16.13.1">Tura Sesaria-jiripiunam jeawar Jesus ni unuiniamurin aniasarmiayi "Aents Ajasuitjiana juna ṡyaiti turutainiawa Winia?"</s>
     </seg>
     <seg type="verse" id="b.MAT.16.14">
      <s id="b.MAT.16.14.1">Niisha ayak tiarmiayi "Chíkich, imiakratin Juánkaiti turamainiawai.</s>
      <s id="b.MAT.16.14.2">Chíkichka, Eríasaiti turamainiawai.</s>
      <s id="b.MAT.16.14.3">Chikichcha Jeremíasaiti, chikichcha Chíkich aents Yúsnan etserniuiti turamainiawai" tiarmiayi.</s>
     </seg>
     <seg type="verse" id="b.MAT.16.15">
      <s id="b.MAT.16.15.1">Tutai nincha aniiniak "ṡAtumsha yaiti Túrutrum?"</s>
      <s id="b.MAT.16.15.2">Tímiayi.</s>
     </seg>
     <seg type="verse" id="b.MAT.16.16">
      <s id="b.MAT.16.16.1">Semun Pítrusha "Ametme Kristu, Yus Anaikiamu.</s>
      <s id="b.MAT.16.16.2">Nekas iwiaaku Yusa Uchirínme" Tímiayi.</s>
     </seg>
     <seg type="verse" id="b.MAT.16.17">
      <s id="b.MAT.16.17.1">Tutai Jesus Tímiayi "Shiiraitme Junasa Uchirí Semunka.</s>
      <s id="b.MAT.16.17.2">Núnaka aents ujatmakchaiti antsu winia Apar nayaimpiniam pujana nu ujatmakmatai nekaam tame.</s>
     </seg>
     <seg type="verse" id="b.MAT.16.18">
      <s id="b.MAT.16.18.1">Tura Wisha Tájame, ame Pítruitme, kayach Tútaim.</s>
      <s id="b.MAT.16.18.2">Nu kayanam jea jeamtinia aintsan Yus-shuaran ekenin tsakatmartatjai.</s>
      <s id="b.MAT.16.18.3">Túramtai Jákatniusha tura Yusa nemasrisha nu jeamman pukukchattawai.</s>
     </seg>
     <seg type="verse" id="b.MAT.16.19">
      <s id="b.MAT.16.19.1">Yus akupeamu yawincha amastatjai.</s>
      <s id="b.MAT.16.19.2">Ju nunkanam jinkiatniusha Atíatniusha amasmaiti.</s>
      <s id="b.MAT.16.19.3">Tuma asamtai ame ju nunkanam suritiam nu nayaimpinmasha suritniaktatui.</s>
      <s id="b.MAT.16.19.4">Tura ju nunkanam tsankateam nu nayaimpinmasha tsankatnaktatui" Tímiayi.</s>
     </seg>
     <seg type="verse" id="b.MAT.16.20">
      <s id="b.MAT.16.20.1">Nuna tinia Jesus ni unuiniamurin Krístuitiaj nu etserkairap tinia akupkarmiayi.</s>
     </seg>
     <seg type="verse" id="b.MAT.16.21">
      <s id="b.MAT.16.21.1">Nuyá Jesus juna unuiniatan nankammiayi.</s>
      <s id="b.MAT.16.21.2">"Wi Jerusarénnum wétiniaitjai.</s>
      <s id="b.MAT.16.21.3">Nui Israer-shuara uuntrisha, Israer-patri uuntrisha, Israer-shuara jintinniurisha ti Wáitkiarsartatui.</s>
      <s id="b.MAT.16.21.4">Nuyá mantuawartatui Túrasha Menaintiú tsawantai nantaktiatjai."</s>
     </seg>
     <seg type="verse" id="b.MAT.16.22">
      <s id="b.MAT.16.22.1">Takui Pítiur arantach Jukí chicharuk Tímiayi "Uunta, nuka penké áchatniuiti.</s>
      <s id="b.MAT.16.22.2">Aminkia Túrutmacharminiaiti."</s>
     </seg>
     <seg type="verse" id="b.MAT.16.23">
      <s id="b.MAT.16.23.1">Jesus ayanmatar Pítrun Tímiayi "Werumta, Satanása.</s>
      <s id="b.MAT.16.23.2">Yajauch awajtame.</s>
      <s id="b.MAT.16.23.3">Ameka Yus wakeramu Enentáimtsume.</s>
      <s id="b.MAT.16.23.4">Antsu Jú nunkanam Enentáimainia ainis Enentáimme."</s>
     </seg>
     <seg type="verse" id="b.MAT.16.24">
      <s id="b.MAT.16.24.1">Nuyá Jesus Ashí ni unuiniamurin Tímiayi "Shuar Winia nemartustaj tusa wakerakka ni wakeramurin iniais ni krusi yanaki Winia nemartusti.</s>
     </seg>
     <seg type="verse" id="b.MAT.16.25">
      <s id="b.MAT.16.25.1">Shuar áyatik pénker pujustaj Tákunka nu shuar uwemtsuk jakattawai.</s>
      <s id="b.MAT.16.25.2">Antsu Jákatniuitkuisha pénker pujustinian Enentáimtsuna Nú shuar nekas iwiaakman wainkiattawai.</s>
     </seg>
     <seg type="verse" id="b.MAT.16.26">
      <s id="b.MAT.16.26.1">Wats, shuar Ashí Jú nunkanam írunna nuna sumakka tura nujai ni wakani émeseak ṡitiurak pénker pujustin?</s>
      <s id="b.MAT.16.26.2">Shuara Wakaní emesramu ṡAshí Jú nunkanam írunna nujai iwiaramniakait?</s>
     </seg>
     <seg type="verse" id="b.MAT.16.27">
      <s id="b.MAT.16.27.1">Wi Aents Ajasu asan, winia Aparu kakarmarijiai tura ni suntarijiai tana Ashí Shuáran ni takasmajai métek akiktatjai.</s>
     </seg>
     <seg type="verse" id="b.MAT.16.28">
      <s id="b.MAT.16.28.1">Paant Tájarme, shuar jui wajainia ju Játsuk Wi akupin ajasmatai Wáitkiartatui" Tímiayi.</s>
     </seg>
    </div>
    <div type="chapter" id="b.MAT.17">
     <seg type="verse" id="b.MAT.17.1">
      <s id="b.MAT.17.1.1">Nuyá sais (6) tsawant nankaamasar Pítruncha, Jakupuncha, tura ni yachi Juannasha Níniak Júkiar Jesus Náinnium Yakí wakamiayi.</s>
     </seg>
     <seg type="verse" id="b.MAT.17.2">
      <s id="b.MAT.17.2.1">Nui Jesus Nusháa iira ajattsarmiayi.</s>
      <s id="b.MAT.17.2.2">Ni yapisha etsaya ainis wincha ajasmiayi.</s>
      <s id="b.MAT.17.2.3">Ni pushirisha ti puju jiitsumir ajasmiayi.</s>
     </seg>
     <seg type="verse" id="b.MAT.17.3">
      <s id="b.MAT.17.3.1">Nuisha Muisaisnasha Eríasnasha Jesusjai chichainian Wáinkiarmiayi.</s>
     </seg>
     <seg type="verse" id="b.MAT.17.4">
      <s id="b.MAT.17.4.1">Nuyá Pítiur Jesusan Tímiayi "Uunta, ti shiir pujaji jui.</s>
      <s id="b.MAT.17.4.2">Wakerakminkia menaint aakmaktai, Aminiu chikichik tura Chíkich Muisaisnasha, tura chikichcha Eríasna."</s>
     </seg>
     <seg type="verse" id="b.MAT.17.5">
      <s id="b.MAT.17.5.1">Tura Pítiur tu auju Wajái yurankim ti puju amuamiayi.</s>
      <s id="b.MAT.17.5.2">Tura nu yuranminmaya chichaman antukarmiayi.</s>
      <s id="b.MAT.17.5.3">"Juka winia aneamu Uchiruiti, Tímiayi.</s>
      <s id="b.MAT.17.5.4">Niin ti shiir Enentáimtajai.</s>
      <s id="b.MAT.17.5.5">Nii pénker anturkatarum" Tímiayi.</s>
      <s id="b.MAT.17.5.6">Tu chichasmiayi Yus.</s>
     </seg>
     <seg type="verse" id="b.MAT.17.6">
      <s id="b.MAT.17.6.1">Nuna ni unuiniamuri antukar ti ashamkar Pákea ajakiarmiayi.</s>
     </seg>
     <seg type="verse" id="b.MAT.17.7">
      <s id="b.MAT.17.7.1">Túrunawarmatai Jesus Táriar antin "Ashamkairap, nantaktiarum" tiarmiayi.</s>
     </seg>
     <seg type="verse" id="b.MAT.17.8">
      <s id="b.MAT.17.8.1">Tura pankainiar iimiaj Tukamá aya Jesusan Wáinkiarmiayi.</s>
     </seg>
     <seg type="verse" id="b.MAT.17.9">
      <s id="b.MAT.17.9.1">Nuyá Náinniumia akainiak Jesus tiarmiayi "Atum iisurmena nu penké etserkairap.</s>
      <s id="b.MAT.17.9.2">Wi Aents Ajasu asan jakamunmaya nantaatsain etserkairap' Tímiayi.</s>
     </seg>
     <seg type="verse" id="b.MAT.17.10">
      <s id="b.MAT.17.10.1">Nuyá ni unuiniamuri Jesusan aniiniak "ṡUrukamtai iin jintintramin "Kristu Táatsain Erías emka Tátiniaiti" tuinia?" tiarmiayi.</s>
     </seg>
     <seg type="verse" id="b.MAT.17.11">
      <s id="b.MAT.17.11.1">Tuíniakui Jesus aikmiayi "Nekas Erías Tátiniaiti.</s>
      <s id="b.MAT.17.11.2">Tura nii mash iwiarattawai.</s>
     </seg>
     <seg type="verse" id="b.MAT.17.12">
      <s id="b.MAT.17.12.1">Kame nekas Erías Táwiti tura niin nekaacharmai.</s>
      <s id="b.MAT.17.12.2">Antsu aents wakeriarmia nuna Túrawar yajauch awajsarmiayi.</s>
      <s id="b.MAT.17.12.3">Núnisan Winiasha, Aents Ajasu ain, Wáitkiarsartatui."</s>
     </seg>
     <seg type="verse" id="b.MAT.17.13">
      <s id="b.MAT.17.13.1">Nuna takui ni unuiniamuri imiakratin Juánkan áujmatui, tu Enentáimprarmiayi.</s>
     </seg>
     <seg type="verse" id="b.MAT.17.14">
      <s id="b.MAT.17.14.1">Ataksha aents matsatmanum jeawarmatai shuar Jesusan Tarí tikishmatramiayi.</s>
     </seg>
     <seg type="verse" id="b.MAT.17.15">
      <s id="b.MAT.17.15.1">Tura Tímiayi "Uuntá, winia uchir waitnentrutrata.</s>
      <s id="b.MAT.17.15.2">Wainchi tukum ti Wáitniuiti.</s>
      <s id="b.MAT.17.15.3">Jiniumsha patamniuiti.</s>
      <s id="b.MAT.17.15.4">Entsasha iniainaiti.</s>
     </seg>
     <seg type="verse" id="b.MAT.17.16">
      <s id="b.MAT.17.16.1">Ame unuiniamurmincha itiarjiai Túrasha tujinkiarai."</s>
     </seg>
     <seg type="verse" id="b.MAT.17.17">
      <s id="b.MAT.17.17.1">Takui Jesus Ashí Tímiayi "Maa, Yus penké Enentáimtichuitrume.</s>
      <s id="b.MAT.17.17.2">Imiá úmichuitrume. ṡWi atumin katsuntu ajatniukaitjiarum?</s>
      <s id="b.MAT.17.17.3">Wats, uchi itiartitiarum" Tímiayi.</s>
     </seg>
     <seg type="verse" id="b.MAT.17.18">
      <s id="b.MAT.17.18.1">Itiarim Jesus yajauch wakanin jiiki akupkamiayi Uchí Ayashínia.</s>
      <s id="b.MAT.17.18.2">Túramtai nu chichamaik pénker ajasmiayi.</s>
     </seg>
     <seg type="verse" id="b.MAT.17.19">
      <s id="b.MAT.17.19.1">Nuyá urum ni unuiniamuri Jesusjai ninki pujusar áujmatainiak "ṡUrukamtai yajauch wakan Jíiktin iikia tujinkiamaj~i?" tiarmiayi.</s>
     </seg>
     <seg type="verse" id="b.MAT.17.20">
      <s id="b.MAT.17.20.1">Tuíniakui Jesus tiarmiayi "Yus nekas Enentáimtachu asarum tujinkiarme.</s>
      <s id="b.MAT.17.20.2">Túmaitiat nekasaiti mustasa Jinkiái Timiá uchichitiat ti uunt tsakaatsuk.</s>
      <s id="b.MAT.17.20.3">Núnisan Yus ishichkisha Enentáimtakrumka nu naint ékemkata tutai nu naint Túrunattawai.</s>
      <s id="b.MAT.17.20.4">Penké tujinkiashtatrume Yus nekas Enentáimtakrumka.</s>
     </seg>
     <seg type="verse" id="b.MAT.17.21">
      <s id="b.MAT.17.21.1">Kame nu yajauch wakan jiiki akupkatniuka ijiarmam Yus áujsatniuiti."</s>
     </seg>
     <seg type="verse" id="b.MAT.17.22">
      <s id="b.MAT.17.22.1">Jesus ni unuiniamurijiai Kariréa nunkanam wekas juna ujakarmiayi.</s>
      <s id="b.MAT.17.22.2">"Wi Aents Ajasu asan, aentsnum surunkattajai tura mantamnattajai.</s>
     </seg>
     <seg type="verse" id="b.MAT.17.23">
      <s id="b.MAT.17.23.1">Túrutawarmatai Menaintiú tsawantai nantaktiatjai."</s>
      <s id="b.MAT.17.23.2">Tura ni unuiniamuri nuna antukar ti Kúntuts Enentáimprarmiayi.</s>
     </seg>
     <seg type="verse" id="b.MAT.17.24">
      <s id="b.MAT.17.24.1">Jesus ni unuiniamurijiai Kapernáum péprunam jeawarmiayi.</s>
      <s id="b.MAT.17.24.2">Tura Kuítian achin Pítrun tariar aniasarmiayi "ṡAtumi uuntri Israer-patrin akiktinia nuna Akínkiait?"</s>
     </seg>
     <seg type="verse" id="b.MAT.17.25">
      <s id="b.MAT.17.25.1">Tutai Pítiur "Ee" Tímiayi.</s>
      <s id="b.MAT.17.25.2">Tura Pítiur Jeá Wayá chichaatsain Jesus emka Tímiayi "Chíkich nunkanmaya akupin ṡyana Kuítrijiain takainia.</s>
      <s id="b.MAT.17.25.3">Ni Shuáriniunkek atantainia.</s>
      <s id="b.MAT.17.25.4">Antsu yajaya Shuárnan atantainiatsuk.</s>
      <s id="b.MAT.17.25.5">Nekaschak, Semunká?"</s>
     </seg>
     <seg type="verse" id="b.MAT.17.26">
      <s id="b.MAT.17.26.1">Tutai Pítiur "Nekas yajaya Shuárnan atantainiawai" Tímiayi.</s>
      <s id="b.MAT.17.26.2">Jesus Tímiayi "Nuikia ni shuari ankant ainiawai.</s>
      <s id="b.MAT.17.26.3">Iisha Núnisrik nu akiktin ankantaitji.</s>
     </seg>
     <seg type="verse" id="b.MAT.17.27">
      <s id="b.MAT.17.27.1">Túrasha itiurchat Enentáimprarain tusar akiktai.</s>
      <s id="b.MAT.17.27.2">Ame tsau jukim Entsá Wetá.</s>
      <s id="b.MAT.17.27.3">Túram emka namak japikim iwiankam nui kuit Wáinkiattame.</s>
      <s id="b.MAT.17.27.4">Nu jukim Wíniasha áminiusha akikmakta."</s>
     </seg>
    </div>
    <div type="chapter" id="b.MAT.18">
     <seg type="verse" id="b.MAT.18.1">
      <s id="b.MAT.18.1.1">Nu tsawantai ni unuiniamuri tariar Jesusan aniasarmiayi "Yus akupeamunam pachiinia nu ṡya Imiá nankaamantu áminiait?"</s>
     </seg>
     <seg type="verse" id="b.MAT.18.2">
      <s id="b.MAT.18.2.1">Nuna Tuíniakui Jesus uchin untsuk ajapen awajtusar</s>
     </seg>
     <seg type="verse" id="b.MAT.18.3">
      <s id="b.MAT.18.3.1">Tímiayi "Tí nekasan Tájarme, Atumí Enentáimtairi yapajiarum uchia ainis ajachkurmeka Yus akupeamunam pachiinkiachminiaitrume.</s>
     </seg>
     <seg type="verse" id="b.MAT.18.4">
      <s id="b.MAT.18.4.1">Nu asamtai ju uchia ainis péejchach Enentáimtumana nuka Yus akupeana nui nekas nankaamantu ajasminiaiti.</s>
     </seg>
     <seg type="verse" id="b.MAT.18.5">
      <s id="b.MAT.18.5.1">Nú arantcha Winia anentuk uchin itiaana Nú shuar Winiasha itiaareawai' Tímiayi.</s>
     </seg>
     <seg type="verse" id="b.MAT.18.6">
      <s id="b.MAT.18.6.1">`Shuar ju uchin Winia umirtana nuna tunaanum ajuarmatainkia nuna Túratsain niisha kuntujén kayajai jinkiar nayaantsanam ajapen kunanam ajunmaitkiunka maak ainti, Tímiayi.</s>
     </seg>
     <seg type="verse" id="b.MAT.18.7">
      <s id="b.MAT.18.7.1">Ju nunkanam Tunáa iniaatai írunuk tuke itiurchataiti.</s>
      <s id="b.MAT.18.7.2">Antsu shuar chikichan tunaanum ajuarka ti itiurchatan inkiuntatui' Tímiayi.</s>
     </seg>
     <seg type="verse" id="b.MAT.18.8">
      <s id="b.MAT.18.8.1">`Nu asamtai ame uwejem tura nawem tunaanum ajunmatniuitkiuinkia tsupikiam ajapata.</s>
      <s id="b.MAT.18.8.2">Kame muntuch pujustin tura ukunam nayaimpiniam wétin pénkeraiti.</s>
      <s id="b.MAT.18.8.3">Antsu kajinkiashtin jinium takamtsuk jeatniuka Imiá yajauchiiti.</s>
     </seg>
     <seg type="verse" id="b.MAT.18.9">
      <s id="b.MAT.18.9.1">Núnisan ame jiimi tunaanum ajunmatniuitkiuinkia ukuinkiam ajapata.</s>
      <s id="b.MAT.18.9.2">Kame chikichik jiijiai pujusam nayaimpiniam wétin pénkeraiti.</s>
      <s id="b.MAT.18.9.3">Antsu jinium mai Jíintiuk wétin Imiá yajauchiiti' Tímiayi.</s>
     </seg>
     <seg type="verse" id="b.MAT.18.10">
      <s id="b.MAT.18.10.1">`Uchi ainia nu nakitrairap.</s>
      <s id="b.MAT.18.10.2">Yusa suntari niin Wáinkiatniua nu winia Aparui Tíjiuch pujuiniawai.</s>
     </seg>
     <seg type="verse" id="b.MAT.18.11">
      <s id="b.MAT.18.11.1">Kame wi Aents Ajasu asan, menkaakarun eaktajtsan Táwitjai.'</s>
     </seg>
     <seg type="verse" id="b.MAT.18.12">
      <s id="b.MAT.18.12.1">`Enentáimpratarum.</s>
      <s id="b.MAT.18.12.2">Shuar sian (100) murikiun takakuitiat chikichik menkakamtai Untsurí menkakacharun Náinnium matsaak~u menkakan eaushtatuak.</s>
     </seg>
     <seg type="verse" id="b.MAT.18.13">
      <s id="b.MAT.18.13.1">Wáinkiasha Untsurí menkakacharua nujai nankaamas waraschattawak.</s>
     </seg>
     <seg type="verse" id="b.MAT.18.14">
      <s id="b.MAT.18.14.1">Núnisan atumi Aparí nayaimpiniam pujana nu, nu uchi chikichkisha menkakacharti tawai' Tímiayi.</s>
     </seg>
     <seg type="verse" id="b.MAT.18.15">
      <s id="b.MAT.18.15.1">`Chikich Yus-shuar ámin yajauch Túrutmakuinkia nii werim áujsata.</s>
      <s id="b.MAT.18.15.2">Tura ámechik werim ame yatsumjai chichasta.</s>
      <s id="b.MAT.18.15.3">Anturtamkuinkia ame Yátsum Yáinkiume.</s>
     </seg>
     <seg type="verse" id="b.MAT.18.16">
      <s id="b.MAT.18.16.1">Tura anturtamchakuinkia Nuyá chikichik shuar Jimiará shuarsha jukim ataksha weritia.</s>
      <s id="b.MAT.18.16.2">Túram ataksha áujnaisatarum, niisha paant nekaawarat tusam.</s>
     </seg>
     <seg type="verse" id="b.MAT.18.17">
      <s id="b.MAT.18.17.1">Túrasha yatsum tuke ántachkuinkia Yus-shuar iruntainiam iwiainiakta.</s>
      <s id="b.MAT.18.17.2">Túrasha yatsum tuke ántachkuinkia Yus-shuarcha Núnisan Enentáimtusta nu shuar.'</s>
     </seg>
     <seg type="verse" id="b.MAT.18.18">
      <s id="b.MAT.18.18.1">`Nekasan Tájarme, ju nunkanam suritiam nu nayaimpinmasha suritniaktatui.</s>
      <s id="b.MAT.18.18.2">Tura ju nunkanam tsankateam nu nayaimpinmasha tsankatnaktatui.'</s>
     </seg>
     <seg type="verse" id="b.MAT.18.19">
      <s id="b.MAT.18.19.1">`Núnisnak Tájarme, ju nunkanam pujusrum Jimiará Yus-shuartiram métek Enentáimprarum winia Apar nayaimpiniam pujana nu seakrumninkia wakerarmena nuna suramsattarme.</s>
     </seg>
     <seg type="verse" id="b.MAT.18.20">
      <s id="b.MAT.18.20.1">Jímiar menaintiusha Yus-shuar Winia Enentáimturuk iruntrarmatai Wisha nui niijiai pujajai" Tímiayi Jesus.</s>
     </seg>
     <seg type="verse" id="b.MAT.18.21">
      <s id="b.MAT.18.21.1">Takui Pítiur Werí Jesusan aniasmiayi "Uuntá, winia yatsur yajauch awajtakui ṡurutma tsankuratniuitiaj.</s>
      <s id="b.MAT.18.21.2">Siátikik tsankuratniuitiaj?"</s>
     </seg>
     <seg type="verse" id="b.MAT.18.22">
      <s id="b.MAT.18.22.1">Jesus aiyak "Siátik Tátsujme, antsu iniannatsuk tsankuratniuitme" Tímiayi.</s>
     </seg>
     <seg type="verse" id="b.MAT.18.23">
      <s id="b.MAT.18.23.1">Tuma asa Jesus Yus akupeamunam pachiinkiaru tsankurnairartiniaiti tusa ju métek-taku chichaman áujmatuk Tímiayi, "Uunt akupin takarin tumashin akirkarat tusa untsukarmai.</s>
     </seg>
     <seg type="verse" id="b.MAT.18.24">
      <s id="b.MAT.18.24.1">Yama Nánkamuk Tí nukap tumashmakua nuna untsukmai.</s>
      <s id="b.MAT.18.24.2">Akikmakchamnia ti tumashmakuyi.</s>
     </seg>
     <seg type="verse" id="b.MAT.18.25">
      <s id="b.MAT.18.25.1">Tura nu takakmau kuitri atsakui uunt akupin "Yajasma aitkiasrum nuartiuk uchirtiuk Ashí waririntiuk suruktarum, timiai.</s>
      <s id="b.MAT.18.25.2">Nu kuitjai akirkati" timiai.</s>
     </seg>
     <seg type="verse" id="b.MAT.18.26">
      <s id="b.MAT.18.26.1">Tutai nu takakmau uunt akupniun tikishmatar seak timiai "Uunta, waitneasam Nákarsatá.</s>
      <s id="b.MAT.18.26.2">Auka, mash akiktatjame."</s>
     </seg>
     <seg type="verse" id="b.MAT.18.27">
      <s id="b.MAT.18.27.1">Uunt akupin waitnentar mash tsankur ankant akupkamai.</s>
     </seg>
     <seg type="verse" id="b.MAT.18.28">
      <s id="b.MAT.18.28.1">Tura Nú chichamaik Nú takakmau jiinki ni ain inkiunmai.</s>
      <s id="b.MAT.18.28.2">Nú aisha niin ishichik tumashiiyi.</s>
      <s id="b.MAT.18.28.3">Tura tsékenki suwenam achik chicharuk timiai "Wari akirkata tumashitmena nu."</s>
     </seg>
     <seg type="verse" id="b.MAT.18.29">
      <s id="b.MAT.18.29.1">Tura ni ai niin tikishmatar timiai "Waitneasam Nákarsatá.</s>
      <s id="b.MAT.18.29.2">Auka, mash akiktatjame" timiai.</s>
     </seg>
     <seg type="verse" id="b.MAT.18.30">
      <s id="b.MAT.18.30.1">Túrasha nakitramai.</s>
      <s id="b.MAT.18.30.2">Antsu tsankurtsuk sepunam enkeamai Ashí Akírkatí tusa.</s>
     </seg>
     <seg type="verse" id="b.MAT.18.31">
      <s id="b.MAT.18.31.1">Chíkich takakmau nuna Wáinkiar ti Kúntuts Enentáimtuiniak uunt akupniun Ashí etsertukarmai.</s>
     </seg>
     <seg type="verse" id="b.MAT.18.32">
      <s id="b.MAT.18.32.1">Nuna antuk uunt akupin untsuk Itiá timiai "Yajauchiitme. ṡWinia "waitnentrurta" Túrutkumin tsankurachmakjam?</s>
     </seg>
     <seg type="verse" id="b.MAT.18.33">
      <s id="b.MAT.18.33.1">Amesha Núnismek ame aim tsankuratniuitme" timiai.</s>
     </seg>
     <seg type="verse" id="b.MAT.18.34">
      <s id="b.MAT.18.34.1">Tinia uunt akupin kajekmai.</s>
      <s id="b.MAT.18.34.2">Tura Ashí tumashin akikmatsuk asutniati tusa suntarnum surukmai."</s>
     </seg>
     <seg type="verse" id="b.MAT.18.35">
      <s id="b.MAT.18.35.1">Jesus nuna áujmatas Amúak Tímiayi "Núnisan winia Apar nayaimpiniam pujana nu atumin Túrutmattarme atumi yachi nekas Enentáijiai tsankureachkurminkia."</s>
     </seg>
    </div>
    <div type="chapter" id="b.MAT.19">
     <seg type="verse" id="b.MAT.19.1">
      <s id="b.MAT.19.1.1">Jesus nuna tinia ikiuak Kariréa nunkanmaya wémiayi.</s>
      <s id="b.MAT.19.1.2">Tura Jurtan entsa amain Jutía nunkanam jeamiayi.</s>
     </seg>
     <seg type="verse" id="b.MAT.19.2">
      <s id="b.MAT.19.2.1">Untsurí aents nemariarmiayi tura Jáiniancha pénker awajsamiayi.</s>
     </seg>
     <seg type="verse" id="b.MAT.19.3">
      <s id="b.MAT.19.3.1">Nui Pariséu Jesusan nekapsataj tusar aniasarmiayi "ṡShuar ni nuwen itiurchat akui ajapamniakait?"</s>
     </seg>
     <seg type="verse" id="b.MAT.19.4">
      <s id="b.MAT.19.4.1">Tutai Jesus Tímiayi "ṡAtumka Yus-Papí áujsachukaitrum?</s>
      <s id="b.MAT.19.4.2">Yámankamtaik Yuska Shuáran aishmankan nuwancha najanamiayi tawai.</s>
     </seg>
     <seg type="verse" id="b.MAT.19.5">
      <s id="b.MAT.19.5.1">Tuma asamtai aishman ni Aparín ni Nukurín ikiuki ni nuwejai tsanin chikichik ayashtinia ainis ajasartatui, tu aarmaiti, Tímiayi.</s>
     </seg>
     <seg type="verse" id="b.MAT.19.6">
      <s id="b.MAT.19.6.1">Tuma asa Jímiarcha antsu chikichik ayash ainiawai.</s>
      <s id="b.MAT.19.6.2">Tuma asamtai shuar Yus apatkamia nuna, aents akankashtiniaiti' Tímiayi.</s>
     </seg>
     <seg type="verse" id="b.MAT.19.7">
      <s id="b.MAT.19.7.1">Takui tiarmiayi "Nuikia ṡurukamtai Papí aarar nuwa ajapatniun Muisais tsankatkamia?"</s>
     </seg>
     <seg type="verse" id="b.MAT.19.8">
      <s id="b.MAT.19.8.1">Tutai Jesus tiarmiayi "Timiá ántichu asakrumin nuwa ajapatniun tsankatkamiayi.</s>
      <s id="b.MAT.19.8.2">Túrasha émkaka Núnischauyayi.</s>
     </seg>
     <seg type="verse" id="b.MAT.19.9">
      <s id="b.MAT.19.9.1">Wi Tájarme, shuar ni nuwen Chíkichjai pujuschan ajapeakka tura chikichan nuatkunka tsanirmayi.</s>
      <s id="b.MAT.19.9.2">Chíkich aishmansha nuwa ajapamun Nuátkanka nusha tsanirmayi" Tímiayi.</s>
     </seg>
     <seg type="verse" id="b.MAT.19.10">
      <s id="b.MAT.19.10.1">Takui ni unuiniamuri tiarmiayi "Nuikia aishman ni nuwé penké ikiukchamniaitkiuinkia Nuátkachminiaiti."</s>
     </seg>
     <seg type="verse" id="b.MAT.19.11">
      <s id="b.MAT.19.11.1">Jesus tiarmiayi "Nu chichamnaka mash antukchamin ainiawai.</s>
      <s id="b.MAT.19.11.2">Antsu Yus nuna umiktin susamua nuke antukmin ainiawai.</s>
     </seg>
     <seg type="verse" id="b.MAT.19.12">
      <s id="b.MAT.19.12.1">Chíkich Chíkich nuatkachmin ainiawai.</s>
      <s id="b.MAT.19.12.2">Chíkich Nuátkachmin akiiniawaru ainiawai.</s>
      <s id="b.MAT.19.12.3">Chikichcha aentsjai Nuátkachmin najanaru ainiawai.</s>
      <s id="b.MAT.19.12.4">Chikichcha Nuátainiatsui Yus akupeamu takatan takastinian.</s>
      <s id="b.MAT.19.12.5">Juna antuktinian Jeáka antukti."</s>
     </seg>
     <seg type="verse" id="b.MAT.19.13">
      <s id="b.MAT.19.13.1">Nuyá Jesusan uchin itiariarmiayi.</s>
      <s id="b.MAT.19.13.2">Niin antin Yúsan áujtusarat tusar wakeriarmiayi.</s>
      <s id="b.MAT.19.13.3">Túruiniakui ni unuiniamuri chicharkarmiayi.</s>
     </seg>
     <seg type="verse" id="b.MAT.19.14">
      <s id="b.MAT.19.14.1">Túruiniakui Jesus Tímiayi "Uchi Winí winitin tsankatkatarum.</s>
      <s id="b.MAT.19.14.2">Suritkiairap.</s>
      <s id="b.MAT.19.14.3">Kame ju uchia aintsan péejchach ainian nunak Yus akupkamniaiti."</s>
     </seg>
     <seg type="verse" id="b.MAT.19.15">
      <s id="b.MAT.19.15.1">Tinia uchin miniakas Nuyá wémiayi.</s>
     </seg>
     <seg type="verse" id="b.MAT.19.16">
      <s id="b.MAT.19.16.1">Shuar natsa Jesusan tarin aniasmiayi "Uuntá, pénkeraitme.</s>
      <s id="b.MAT.19.16.2">Tuma asam turuttia ṡwarinia Túrakna tuke iwiaaku átataj?'</s>
      <s id="b.MAT.19.16.3">Tímiayi.</s>
     </seg>
     <seg type="verse" id="b.MAT.19.17">
      <s id="b.MAT.19.17.1">Tutai Jesus niin Enentáimtikrataj tusa Tímiayi "ṡUrukamtai pénkeraitme Túrutam.</s>
      <s id="b.MAT.19.17.2">Shuar pénkerka atsatsuk.</s>
      <s id="b.MAT.19.17.3">Aya Yúskechukait?</s>
      <s id="b.MAT.19.17.4">Wats, tuke iwiaaku pujustaj Tákumka akupkamu Umírkartá."</s>
     </seg>
     <seg type="verse" id="b.MAT.19.18">
      <s id="b.MAT.19.18.1">Tutai shuar "ṡTuna nekas umirkatniuitiaj?"</s>
      <s id="b.MAT.19.18.2">Tímiayi.</s>
      <s id="b.MAT.19.18.3">Takui Jesus Tímiayi "Mankartuawaip, tsanirmawaip, Kasámkáip, Chíkich shuar tsanumpruraip,</s>
     </seg>
     <seg type="verse" id="b.MAT.19.19">
      <s id="b.MAT.19.19.1">ame apa nukusha Umírkatá, ame Shuárum ame ayashim aneamna Nútiksamek aneeta."</s>
     </seg>
     <seg type="verse" id="b.MAT.19.20">
      <s id="b.MAT.19.20.1">Tutai natsa Tímiayi "Núnaka úchichik mash umiki tsakaruitjai.</s>
      <s id="b.MAT.19.20.2">Nuyasha ṡWarí Táatrusa?"</s>
      <s id="b.MAT.19.20.3">Tímiayi.</s>
     </seg>
     <seg type="verse" id="b.MAT.19.21">
      <s id="b.MAT.19.21.1">Takui Jesus Tímiayi "Nekas pénker átaj Tákumka, weme ame Kuítrum Kuítrincha ainia nu Súsartá.</s>
      <s id="b.MAT.19.21.2">Tura nayaimpiniam Kuítrintin ajastatme.</s>
      <s id="b.MAT.19.21.3">Nuyá Winia Nemártústá" Tímiayi Jesus.</s>
     </seg>
     <seg type="verse" id="b.MAT.19.22">
      <s id="b.MAT.19.22.1">Tura natsa nuna antuk Kúntuts wémiayi ti Kuítrintin asa.</s>
     </seg>
     <seg type="verse" id="b.MAT.19.23">
      <s id="b.MAT.19.23.1">Nuyá Jesus ni unuiniamurin tiarmiayi "Nekasan Tájarme, Kuítrintin Yus akupeamunam pachiinkiatin ti itiurchataiti.</s>
     </seg>
     <seg type="verse" id="b.MAT.19.24">
      <s id="b.MAT.19.24.1">Ataksha Tájarme, kamiriuka Kawái nankaamas uunt asa auja jiin wayachminiaiti.</s>
      <s id="b.MAT.19.24.2">Núnisan Kuítrintin Yus akupeamunam pachiinkiatin ti itiurchataiti."</s>
     </seg>
     <seg type="verse" id="b.MAT.19.25">
      <s id="b.MAT.19.25.1">Ni unuiniamuri nuna antukar Antúu ajarmiayi.</s>
      <s id="b.MAT.19.25.2">Túrawar aniniainiarmiayi "ṡNuikia yaki uwempramniait?"</s>
     </seg>
     <seg type="verse" id="b.MAT.19.26">
      <s id="b.MAT.19.26.1">Tuíniakui Jesus Ashí iisar Tímiayi "Aents uwempratniun nekas tujintiainiawai antsu Yuska Ashí tujintiatsui."</s>
     </seg>
     <seg type="verse" id="b.MAT.19.27">
      <s id="b.MAT.19.27.1">Nuyá Pítiur Tímiayi "Uuntá, iikia Ashí ikiukchajik Amin nemarsatai tusar. ṡWarin Wáinkiattaj~i iisha?"</s>
     </seg>
     <seg type="verse" id="b.MAT.19.28">
      <s id="b.MAT.19.28.1">Jesus Tímiayi "Nekasan Tájame, ukunmanka ju nunka yamaram ajastatui.</s>
      <s id="b.MAT.19.28.2">Aents Ajasu asan, Wisha nui, uunt akupin ajastatjai tura atumsha winia nemartusutirmeka Wijiai métek akupin ajastatrume Ashí Israer-shuar akupkatin.</s>
     </seg>
     <seg type="verse" id="b.MAT.19.29">
      <s id="b.MAT.19.29.1">Tura shuar ni jeencha, yachincha, umaincha, Aparíncha, Nukuríncha, Nuaríncha, Uchiríncha, tura nunkencha Winia anentu asa ikiukin wekaakka, nu shuar nii ikiukmia Núnisan yamaisha ti Untsurí Wáinkiattawai tura ukunmasha tuke shiir pujustatui Yusjai.</s>
     </seg>
     <seg type="verse" id="b.MAT.19.30">
      <s id="b.MAT.19.30.1">Untsurí Yamái penkeri ainiana nu ukunam ukunmaani pujusartatui, tura Yapajiáwar Yamái ukunmaya ainiana nu ukunam emka pujusartatui' Tímiayi Jesus.</s>
     </seg>
    </div>
    <div type="chapter" id="b.MAT.20">
     <seg type="verse" id="b.MAT.20.1">
      <s id="b.MAT.20.1.1">`Yus akupeamunam pachiinkiatin Júnisaiti.</s>
      <s id="b.MAT.20.1.2">Nunka nérentin ni araamurin Júuktaj tusa Káshik iniartaj tusa Jíinkimiayi.</s>
     </seg>
     <seg type="verse" id="b.MAT.20.2">
      <s id="b.MAT.20.2.1">Chikichík tenariu kuit jean tsawant takamtsuk akiktajrume tusa chichas ni araamun Júuktinian akupkarmiayi.</s>
     </seg>
     <seg type="verse" id="b.MAT.20.3">
      <s id="b.MAT.20.3.1">Nantu takuntaisha ataksha jiinki shuar yujan Wáiniak</s>
     </seg>
     <seg type="verse" id="b.MAT.20.4">
      <s id="b.MAT.20.4.1">timiai "Atumsha winia arakur Júuktin Yáintkiatarum.</s>
      <s id="b.MAT.20.4.2">Shiir akiktajrume."</s>
      <s id="b.MAT.20.4.3">Tutai wearmai.</s>
     </seg>
     <seg type="verse" id="b.MAT.20.5">
      <s id="b.MAT.20.5.1">Ataksha tutupin ai Nuyá Aankúsha jiinki, Núnisan tinia akupkarmai.</s>
     </seg>
     <seg type="verse" id="b.MAT.20.6">
      <s id="b.MAT.20.6.1">Ataksha nantu patamsai Jíinkimiai.</s>
      <s id="b.MAT.20.6.2">Tura shuaran yujan Wáiniak "ṡUrukamtai takakmatskesha aani pujarum?" timiai.'</s>
     </seg>
     <seg type="verse" id="b.MAT.20.7">
      <s id="b.MAT.20.7.1">"Warí, iincha iniatmainiatsji" tiarmai.' `Tuíniakui timiai "Atumsha winia nunkarui takautarum.</s>
      <s id="b.MAT.20.7.2">Pénker akiktajrume."</s>
     </seg>
     <seg type="verse" id="b.MAT.20.8">
      <s id="b.MAT.20.8.1">`Kirit Ajátekiái takatrin Wáinniun timiai "Takatan takasaru untsukam akikiarta.</s>
      <s id="b.MAT.20.8.2">Kíarai nankamawaru emka akikiarta.</s>
      <s id="b.MAT.20.8.3">Túram Káshik nankamawarujai Amuktá" timiai.</s>
     </seg>
     <seg type="verse" id="b.MAT.20.9">
      <s id="b.MAT.20.9.1">Takui nantu patamsa ai nankamawaru wayawarmatai Chikichík tenariu kuit jean Ashí akikiarmai.</s>
     </seg>
     <seg type="verse" id="b.MAT.20.10">
      <s id="b.MAT.20.10.1">Mash umintramtai Nuyá emka nankamawaru wayawar "nuna nankaamas achikchatjiash" tu Enentáimsarmai.</s>
      <s id="b.MAT.20.10.2">Tura Chikichík tenariu kuit jean achikiarmai.</s>
     </seg>
     <seg type="verse" id="b.MAT.20.11">
      <s id="b.MAT.20.11.1">Achikiar nérenniun itiurchat Enentáimturarmai.</s>
     </seg>
     <seg type="verse" id="b.MAT.20.12">
      <s id="b.MAT.20.12.1">Tura tiarmai "Iikia Ashí tsawant nantujai Wáitsachjik.</s>
      <s id="b.MAT.20.12.2">Ju shuarsha nantu patamsa ai nankamawaruka penké ishichik takasarai.</s>
      <s id="b.MAT.20.12.3">Túrasha iijiai métek akikiarume" tiarmai.</s>
     </seg>
     <seg type="verse" id="b.MAT.20.13">
      <s id="b.MAT.20.13.1">Tutai nérentin chikichkiniak iniakmas timiai "Umpá, penké kasartsujme.</s>
      <s id="b.MAT.20.13.2">Káshik Chikichík tenariu kuit Jeá chichasar iijiai iwiarachjik, timiai.</s>
     </seg>
     <seg type="verse" id="b.MAT.20.14">
      <s id="b.MAT.20.14.1">Pai, ame Kuítrum achikiume.</s>
      <s id="b.MAT.20.14.2">Nantu patamsai takasuncha amijiai métek akiktinian wakerajai.</s>
     </seg>
     <seg type="verse" id="b.MAT.20.15">
      <s id="b.MAT.20.15.1">Warí, winia Kuítrujai wi wakeramun Túrachminkaitiaj.</s>
      <s id="b.MAT.20.15.2">Antsu wi tsanka asamtai ṡyajauch Enentáimturmek?" timiai.'</s>
     </seg>
     <seg type="verse" id="b.MAT.20.16">
      <s id="b.MAT.20.16.1">`Núnisaiti Yus-shuarnum. émkaru ainia nu uku ártatui.</s>
      <s id="b.MAT.20.16.2">Tura ukuya ainiana nu, emka ártatui.</s>
      <s id="b.MAT.20.16.3">Untsurí ipiaamu ainiawai tura ishichik achikma ainiawai."</s>
      <s id="b.MAT.20.16.4">Tu áujmatsamiayi Jesus.</s>
     </seg>
     <seg type="verse" id="b.MAT.20.17">
      <s id="b.MAT.20.17.1">Jesus Jerusarénnum Jintiá wesa ni unuiniamurin akankin tiarmiayi</s>
     </seg>
     <seg type="verse" id="b.MAT.20.18">
      <s id="b.MAT.20.18.1">"Iistarum, Jerusarénnum wéaji.</s>
      <s id="b.MAT.20.18.2">Nuisha Israer-patri uuntrin tura ni jintinniurincha Winia surutkartatui.</s>
      <s id="b.MAT.20.18.3">Nuisha, wi Aents Ajasu ain, "mantamnati" Túrutiartatui.</s>
     </seg>
     <seg type="verse" id="b.MAT.20.19">
      <s id="b.MAT.20.19.1">Tura apachnium surutkartatui.</s>
      <s id="b.MAT.20.19.2">Nui katsekrukar, awattiar Krúsnum Máawarti tusar Túrutawartatui.</s>
      <s id="b.MAT.20.19.3">Túrasha jakayatan Menaintiú tsawantai nantaktiatjai" Tímiayi.</s>
     </seg>
     <seg type="verse" id="b.MAT.20.20">
      <s id="b.MAT.20.20.1">Nuyá Jakupusha Juansha, mai Sepetéu Uchirí, Nukuríjiai tariar Jesusan tikishmatrarmiayi.</s>
      <s id="b.MAT.20.20.2">Tura Nukurí Jesusan waitnentrutrarat tusa seamiayi.</s>
     </seg>
     <seg type="verse" id="b.MAT.20.21">
      <s id="b.MAT.20.21.1">"ṡWarí wakeram?"</s>
      <s id="b.MAT.20.21.2">Tímiayi Jesus.</s>
      <s id="b.MAT.20.21.3">Tutai nuwa Tímiayi "Ame uunt akupin ajastatmena nui winia uchir chikichik untsuurnumaani chikichcha menaanmaani akupkarti tusam apujsarta."</s>
     </seg>
     <seg type="verse" id="b.MAT.20.22">
      <s id="b.MAT.20.22.1">Takui Jesus tiarmiayi "Atum seatrumna nu nékatsrume. ṡWi Wáitsattajna nujai métek Túramniakaitrum?</s>
      <s id="b.MAT.20.22.2">Wi Wáitsatniun Yapá umartinia ainis umartiniaitjai.</s>
      <s id="b.MAT.20.22.3">Núnisan Wáitsatniujai imiaitniua aintsan imiantiniaitjai. ṡNú pininnumia umarminkiaitrum.</s>
      <s id="b.MAT.20.22.4">Núnisan imianminkiaitrum?"</s>
      <s id="b.MAT.20.22.5">Tutai "Páchitskea" tiarmiayi.</s>
     </seg>
     <seg type="verse" id="b.MAT.20.23">
      <s id="b.MAT.20.23.1">Tuíniakui Jesus Tímiayi "Ayu.</s>
      <s id="b.MAT.20.23.2">Winia pininkruiya umartatrume.</s>
      <s id="b.MAT.20.23.3">Wi imiantiatjana nujai imiantiatrume.</s>
      <s id="b.MAT.20.23.4">Antsu Wijiai tsaninkia pujustinniaka Wikia iischatniuitjai, antsu winia Apar iwiarturu ainia nuna nui apujsattawai" Tímiayi.</s>
     </seg>
     <seg type="verse" id="b.MAT.20.24">
      <s id="b.MAT.20.24.1">Chíkich tias (10) unuiniamuri nuna antukar nu Jímiaran kajerkarmiayi.</s>
     </seg>
     <seg type="verse" id="b.MAT.20.25">
      <s id="b.MAT.20.25.1">Túmainiakui Jesus untsukar tiarmiayi "Ju nékarme, apachniumka Kapitián ajasar ni shuarin nérenniua ainis ti akupenawai.</s>
      <s id="b.MAT.20.25.2">Ni uuntrisha waantu Enentáimsar "Wíitjai akupniun" tu Enentáimtikiainiawai.</s>
     </seg>
     <seg type="verse" id="b.MAT.20.26">
      <s id="b.MAT.20.26.1">Antsu atumjainkia Núnis áchatniuiti.</s>
      <s id="b.MAT.20.26.2">Nankaamaku ajastaj Tákunka chikicha yaintri átiniaiti.</s>
     </seg>
     <seg type="verse" id="b.MAT.20.27">
      <s id="b.MAT.20.27.1">Ame Kapitiántrum ajastaj Tákunka Ashí shuara yaintri Ajástí.</s>
     </seg>
     <seg type="verse" id="b.MAT.20.28">
      <s id="b.MAT.20.28.1">Wisha Aents Ajasuitiatan, Winia Yáintkiarat tusan Táchaitjai antsu Shuáran Yáintaj tusan Táwitjai.</s>
      <s id="b.MAT.20.28.2">Untsurí shuaran Tunáa tumashrin akikmatkataj tusan Jákatniuitjai.</s>
      <s id="b.MAT.20.28.3">Nuna tarimjai" Tímiayi Jesus.</s>
     </seg>
     <seg type="verse" id="b.MAT.20.29">
      <s id="b.MAT.20.29.1">Jirikiú péprunmaya wénakui Untsurí aents Niin nemariarmiayi.</s>
     </seg>
     <seg type="verse" id="b.MAT.20.30">
      <s id="b.MAT.20.30.1">Nui Jintiá yantam Jímiar jii kusuru pujuarmiayi.</s>
      <s id="b.MAT.20.30.2">Jesus wéawai taman antukar kakantar untsukarmiayi.</s>
      <s id="b.MAT.20.30.3">"Uuntá, uunt akupin Tawitia Uchirínchukaitiam.</s>
      <s id="b.MAT.20.30.4">Waitnentrurta" tiarmiayi.</s>
     </seg>
     <seg type="verse" id="b.MAT.20.31">
      <s id="b.MAT.20.31.1">Tuíniakui "Takamatsatarum" tiarmiayi.</s>
      <s id="b.MAT.20.31.2">Tútaisha Nú nankaamas untsumkarmiayi.</s>
      <s id="b.MAT.20.31.3">"Uuntá, Tawitia Uchiriá, waitnentrurta" tiarmiayi.</s>
     </seg>
     <seg type="verse" id="b.MAT.20.32">
      <s id="b.MAT.20.32.1">Tuíniakui Jesus wajas jii kusurun untsukar aniasarmiayi "ṡWarí itiurtukat tusarum wakerutarum?"</s>
     </seg>
     <seg type="verse" id="b.MAT.20.33">
      <s id="b.MAT.20.33.1">"Uuntá, iimtiai tusar wakeraji" tiarmiayi.</s>
     </seg>
     <seg type="verse" id="b.MAT.20.34">
      <s id="b.MAT.20.34.1">Tuíniakui Jesus niin waitnentrar ni jiin antinkiarmiayi.</s>
      <s id="b.MAT.20.34.2">Nu chichamaik iimiar niisha Jesusan nemariarmiayi.</s>
     </seg>
    </div>
    <div type="chapter" id="b.MAT.21">
     <seg type="verse" id="b.MAT.21.1">
      <s id="b.MAT.21.1.1">Jerusarénnum nuntumsar Petpajái péprunam jeawarmiayi.</s>
      <s id="b.MAT.21.1.2">Nusha Uriwiu Náinnium ayamchiiyayi.</s>
      <s id="b.MAT.21.1.3">Nui jeawar Jesus ni unuiniamurin Jímiaran akupeak Tímiayi</s>
     </seg>
     <seg type="verse" id="b.MAT.21.2">
      <s id="b.MAT.21.2.1">"Tíjiuch péprunam wérum umpuuru umpuuruchijiai jinkiamu Wáinkiattarme.</s>
      <s id="b.MAT.21.2.2">Nu atiarum itartitiarum.</s>
     </seg>
     <seg type="verse" id="b.MAT.21.3">
      <s id="b.MAT.21.3.1">Tura aents "Urukamtai aitkiarum" Túramkurminkia "Uunt wakerawai, tura Wárik awainkittiawai" titiarum" Tímiayi.</s>
     </seg>
     <seg type="verse" id="b.MAT.21.4">
      <s id="b.MAT.21.4.1">Tura nusha yaunchu Yúsnan etserin aarmia nu Umínkiatí tusa Tímiayi.</s>
      <s id="b.MAT.21.4.2">Júnis aarmiayi:</s>
     </seg>
     <seg type="verse" id="b.MAT.21.5">
      <s id="b.MAT.21.5.1">"Ashí Israer-shuarnum ju etserkatarum: "Iistarum, atumi Akupniuri, péejchach ajas umpuuruchiniam ekeemak winitramprume.</s>
      <s id="b.MAT.21.5.2">Péejchach asa Káarak aintstai umpuuru uchirin ekeemak Winitrámtatrume," titiarum."</s>
      <s id="b.MAT.21.5.3">Tu aarmaiti.</s>
     </seg>
     <seg type="verse" id="b.MAT.21.6">
      <s id="b.MAT.21.6.1">Tutai nu Jímiar unuiniamuri wear Jesus timia Núnisan Túrawarmiayi.</s>
     </seg>
     <seg type="verse" id="b.MAT.21.7">
      <s id="b.MAT.21.7.1">Umpuuruchin nukurtiuk itiarmiayi.</s>
      <s id="b.MAT.21.7.2">Tura ni pushirin aitkiaram Jesus entsamkamiayi.</s>
     </seg>
     <seg type="verse" id="b.MAT.21.8">
      <s id="b.MAT.21.8.1">Shuar Untsurí ásar ni wéamunam pushirin aitkiarmiayi.</s>
      <s id="b.MAT.21.8.2">Chikichcha Nuká jurukar ni wéamunam aeprurarmiayi.</s>
     </seg>
     <seg type="verse" id="b.MAT.21.9">
      <s id="b.MAT.21.9.1">Shuar Untsurí eem wearmia nusha tura uku winiarmia nusha kakantar untsumiarmiayi.</s>
      <s id="b.MAT.21.9.2">"Juna weatri uunt akupin Tawit asamtai nankaamakuiti.</s>
      <s id="b.MAT.21.9.3">Yusa Náariin winiana ju ii Uuntrinti.</s>
      <s id="b.MAT.21.9.4">Shiir Atí.</s>
      <s id="b.MAT.21.9.5">Nayaimpinmasha Yus shiir awajsatai."</s>
      <s id="b.MAT.21.9.6">Tu untsumiarmiayi.</s>
     </seg>
     <seg type="verse" id="b.MAT.21.10">
      <s id="b.MAT.21.10.1">Jesus Jerusarénnum wayamtai Ashí shuar ti Enentáimainiak "ṡJusha yait?" tiarmiayi.</s>
     </seg>
     <seg type="verse" id="b.MAT.21.11">
      <s id="b.MAT.21.11.1">Chikichcha "Yúsnan etserin Jesusaiti, tiarmiayi.</s>
      <s id="b.MAT.21.11.2">Nasarét pepru Kariréa nunkanmayaiti" tiarmiayi.</s>
     </seg>
     <seg type="verse" id="b.MAT.21.12">
      <s id="b.MAT.21.12.1">Nuyá Jesus Yusa Uunt Jeen Wayá Kuítian Súruiniak tura Súmainiak pujan Akúprámiayi.</s>
      <s id="b.MAT.21.12.2">Kuítian yapajinia misarincha ayanturmiayi tura yampitsa Súruinia kutankrincha Núnisan ayanturmiayi.</s>
     </seg>
     <seg type="verse" id="b.MAT.21.13">
      <s id="b.MAT.21.13.1">Nuyá Tímiayi "Yus-Papinium aarchamukait, "Yusa Jeenka Yus aujtai jéaiti."</s>
      <s id="b.MAT.21.13.2">Antsu átumka kasa matsamtaiya Nútikiarme" Tímiayi.</s>
     </seg>
     <seg type="verse" id="b.MAT.21.14">
      <s id="b.MAT.21.14.1">Nui Yusa Jeen jii kusurarusha shutuapsha Jesusan tariarmiayi.</s>
      <s id="b.MAT.21.14.2">Túramtai Tsuárarmiayi.</s>
     </seg>
     <seg type="verse" id="b.MAT.21.15">
      <s id="b.MAT.21.15.1">Tura Israer-shuar Pátrisha tura Israer-shuara jintinniurisha aents tujintiamun Jesus Túrakui iisar kajerkarmiayi.</s>
      <s id="b.MAT.21.15.2">Nu arantcha uchi Yusa Jeen "Juna weatri uunt akupin Tawit asamtai nankaamakuiti" untsumainiakui Jesusan ti kajerkarmiayi.</s>
     </seg>
     <seg type="verse" id="b.MAT.21.16">
      <s id="b.MAT.21.16.1">Tura tiarmiayi "ṡJu uchi tuinia nu ántamek?"</s>
      <s id="b.MAT.21.16.2">Tutai Jesus "Ee, ántajai, Tímiayi.</s>
      <s id="b.MAT.21.16.3">Atumka Yus-Papí juna tana juka áujsachukaitrum.</s>
      <s id="b.MAT.21.16.4">Júnis tawai, "Uchisha Kuírchisha Yusa Náarin Imiá shiir awajtusarat tusa Yus tsankatkaiti."</s>
      <s id="b.MAT.21.16.5">Tu aarmaiti.</s>
     </seg>
     <seg type="verse" id="b.MAT.21.17">
      <s id="b.MAT.21.17.1">Nuna tinia ikiuiniak Jerusarénnumia jiinki Petania péprunam we nui kanarmiayi.</s>
     </seg>
     <seg type="verse" id="b.MAT.21.18">
      <s id="b.MAT.21.18.1">Kashin tsawaar Jerusarénnum waketas Jesus tsukaarmiayi.</s>
     </seg>
     <seg type="verse" id="b.MAT.21.19">
      <s id="b.MAT.21.19.1">Iikiu numi Jintiá yantam wajan Wáiniak akaktajtsa werimiayi.</s>
      <s id="b.MAT.21.19.2">Tura Werí aya Núminiak Wáinkiamiayi.</s>
      <s id="b.MAT.21.19.3">Túra numin Tímiayi "Atakka nerekchattame."</s>
      <s id="b.MAT.21.19.4">Takui nu chichamaik Káarmiayi.</s>
     </seg>
     <seg type="verse" id="b.MAT.21.20">
      <s id="b.MAT.21.20.1">Nuna Wáiniak ni unuiniamuri ti Enentáimprar aniasarmiayi "ṡUrukaku Imiá Wárik jaka?"</s>
     </seg>
     <seg type="verse" id="b.MAT.21.21">
      <s id="b.MAT.21.21.1">Tuíniakui Jesus tiarmiayi "Nekasan Tájarme, Yus nekas Enentáimtakrumka, "nekaspash Túrat" Táchakrum iikiun Túrajna nusha Túramniaitrume.</s>
      <s id="b.MAT.21.21.2">Tura nu arantcha nu naint "ékemtam nayaantsanam inianta" tutai Túrunattawai.</s>
     </seg>
     <seg type="verse" id="b.MAT.21.22">
      <s id="b.MAT.21.22.1">Ashí Yus áujeakum seamna nu, Yus nekas Enentáimtakum seakmeka, Wáinkiáttame" Tímiayi.</s>
     </seg>
     <seg type="verse" id="b.MAT.21.23">
      <s id="b.MAT.21.23.1">Yusa Uunt Jeen Jesus Wayá unuiniamiayi.</s>
      <s id="b.MAT.21.23.2">Turai Israer-patri uuntri tura Israer-shuara uuntrisha Jesusan tariar aniasarmiayi "ṡYana chichamejai ju Túram.</s>
      <s id="b.MAT.21.23.3">Ya ju Túratniuncha akuptamkait?" tiarmiayi.</s>
     </seg>
     <seg type="verse" id="b.MAT.21.24">
      <s id="b.MAT.21.24.1">Tutai Jesus tiarmiayi "Wisha aniastaj tusan wakerajrume.</s>
      <s id="b.MAT.21.24.2">Ju airkakrumninkia Wisha yana chichamejai Túraj nuna ujaktatjarme.</s>
     </seg>
     <seg type="verse" id="b.MAT.21.25">
      <s id="b.MAT.21.25.1">Wats, ṡya imiakratin Juankan akupkamia.</s>
      <s id="b.MAT.21.25.2">Yusak, aentsuk, ya akupkamia?"</s>
      <s id="b.MAT.21.25.3">Tutai Nuámtak tunainiarmiayi.</s>
      <s id="b.MAT.21.25.4">"Yus akupkamiayi" Tákurninkia "ṡurukamtai Enentáimtichuitrum?"</s>
      <s id="b.MAT.21.25.5">Túramtatji.</s>
     </seg>
     <seg type="verse" id="b.MAT.21.26">
      <s id="b.MAT.21.26.1">Kame "shuar akupkaiti" Tákurnisha Ashí aents mantamattaji.</s>
      <s id="b.MAT.21.26.2">Warí, Ashí niisha Juan Yúsnan etserniuyi Tuíniatsuk" tiarmiayi.</s>
     </seg>
     <seg type="verse" id="b.MAT.21.27">
      <s id="b.MAT.21.27.1">Nuyá Jesusan "Nékatsji" tiarmiayi.</s>
      <s id="b.MAT.21.27.2">Tutai Jesussha Aíiniak "Wátsek, Wisha Núnisnak akuptukua nuna ujakchattajrume" Tímiayi.</s>
     </seg>
     <seg type="verse" id="b.MAT.21.28">
      <s id="b.MAT.21.28.1">Jesus unuiniak tiarmiayi "Enentáimpratarum.</s>
      <s id="b.MAT.21.28.2">Shuar uchin Jímiaran takakuuyi.</s>
      <s id="b.MAT.21.28.3">Nuna chikichkin chicharuk timiai "Uchirú, arakur Júuktin Yamái Wetá."</s>
     </seg>
     <seg type="verse" id="b.MAT.21.29">
      <s id="b.MAT.21.29.1">`Tutai uchi "Atsá, nakitiajai" timiai.</s>
      <s id="b.MAT.21.29.2">Tayat urum Enentáimiar takaumai.'</s>
     </seg>
     <seg type="verse" id="b.MAT.21.30">
      <s id="b.MAT.21.30.1">`Nuyá Aparí chikichnasha Werí Núnisan timiai.' `Tutai uchi "Apawa, Páchitsuk wetajai" timiai, Túrasha wéchamai.'</s>
     </seg>
     <seg type="verse" id="b.MAT.21.31">
      <s id="b.MAT.21.31.1">`ṡTúa ni Aparí wakeramun umirkama?"</s>
      <s id="b.MAT.21.31.2">Tímiayi Jesus.</s>
      <s id="b.MAT.21.31.3">Tutai "Emkaa nu" tiarmiayi.</s>
      <s id="b.MAT.21.31.4">Tuíniakui Jesus Tímiayi "Nekasan Tájarme, yajauch shuar ainia nu tura tsanirma ainia nusha átumka pachiintsrumnin nii emka Yus akupeamunam pachiinkiartatui.</s>
     </seg>
     <seg type="verse" id="b.MAT.21.32">
      <s id="b.MAT.21.32.1">Iis, imiakratin Juan pénker wekasatniun etserkamiayi, Túrasha antukchamarme.</s>
      <s id="b.MAT.21.32.2">Antsu yajauch shuar ainia nu tura tsanirma ainia nu umirkarmiayi.</s>
      <s id="b.MAT.21.32.3">Nusha Wáinkiaitiatrum atumi tunaari Enentáimturchamarme' Tímiayi.</s>
     </seg>
     <seg type="verse" id="b.MAT.21.33">
      <s id="b.MAT.21.33.1">`Ju Chíkich áujmatmasha antuktarum.</s>
      <s id="b.MAT.21.33.2">Nunká nérentin uwa ajan ajammai.</s>
      <s id="b.MAT.21.33.3">Tura wenuimiai.</s>
      <s id="b.MAT.21.33.4">Uwa neketaincha najanamai.</s>
      <s id="b.MAT.21.33.5">Kumpin jeancha najanamai.</s>
      <s id="b.MAT.21.33.6">Tura mash pénker iwiar shuar Wáitrukarti tusa apujkimiai.</s>
      <s id="b.MAT.21.33.7">Tura ninkia Yajá nunkanam wemai.</s>
     </seg>
     <seg type="verse" id="b.MAT.21.34">
      <s id="b.MAT.21.34.1">Tura Júuktin tsawant jeamtai juuk nakak Akúptúrkartí tusa Chíkich takarniuri akupkamai.</s>
     </seg>
     <seg type="verse" id="b.MAT.21.35">
      <s id="b.MAT.21.35.1">Tura nui pujuinia nu, akupkamun achikiar chikichnaka katsumkar, chikichnasha Máawar, chikichnasha kayajai tukurar Máawarmai.</s>
     </seg>
     <seg type="verse" id="b.MAT.21.36">
      <s id="b.MAT.21.36.1">Túrawarmatai nérentin takarniun nuna nankaamas akupramai.</s>
      <s id="b.MAT.21.36.2">Ataksha nui pujuarmia nu Núnisan Túrawarmai.</s>
     </seg>
     <seg type="verse" id="b.MAT.21.37">
      <s id="b.MAT.21.37.1">Amúamunam ni Uchirín akupeak "Winia uchir asamtai umirkachartimpiash" timiai.</s>
     </seg>
     <seg type="verse" id="b.MAT.21.38">
      <s id="b.MAT.21.38.1">Túrasha nu takau nérenniu Uchirín Wáinkiar "Nuna Aparí jakamtai juna mashi Júkishtatuak, tiarmai.</s>
      <s id="b.MAT.21.38.2">Maatai, Túrar ii nérentin ajastai" tiarmai.</s>
     </seg>
     <seg type="verse" id="b.MAT.21.39">
      <s id="b.MAT.21.39.1">Tiar achikiar arant Júkiar nui Máawarmai."</s>
     </seg>
     <seg type="verse" id="b.MAT.21.40">
      <s id="b.MAT.21.40.1">Tinia Jesus aniasarmiayi "Nunká nérenniuri taa nu takaun ṡitiurkatin?"</s>
      <s id="b.MAT.21.40.2">Tímiayi.</s>
     </seg>
     <seg type="verse" id="b.MAT.21.41">
      <s id="b.MAT.21.41.1">Tutai tiarmiayi "Nu shuar ti yajauch ásarmatai waitnentsuk Máawartatui.</s>
      <s id="b.MAT.21.41.2">Tura nu ajan Chíkich takaun neren akanak niin susamnia nuna apujsattawai" tiarmiayi.</s>
     </seg>
     <seg type="verse" id="b.MAT.21.42">
      <s id="b.MAT.21.42.1">Tuíniakui Jesus Tímiayi "Atumka Yus-Papikia ṡpenkek áujchaitrum?</s>
      <s id="b.MAT.21.42.2">Júnis aarmaiti: "Jea jeamin utsankarmia Nú kaya Ashí kayajai nankaamas apujsamuiti.</s>
      <s id="b.MAT.21.42.3">Núnaka ii Uuntri Yus Túraiti.</s>
      <s id="b.MAT.21.42.4">Iisha iisar ti Enentáimtaji."</s>
      <s id="b.MAT.21.42.5">Tu aarmaiti.</s>
     </seg>
     <seg type="verse" id="b.MAT.21.43">
      <s id="b.MAT.21.43.1">Tuma asamtai Tájarme, Yusna írunna nu Wáinkiatárum tusa suramsamuitiat Atumíya junas Chíkich aents Súnastatui.</s>
      <s id="b.MAT.21.43.2">Niisha awantukiartatui.</s>
     </seg>
     <seg type="verse" id="b.MAT.21.44">
      <s id="b.MAT.21.44.1">Tura shuar nu kayan tukumainia nuka kupintrartatui.</s>
      <s id="b.MAT.21.44.2">Tura nu kaya shuarnum iniarka tsai tsai awajsattawai auka" Tímiayi Jesus.</s>
     </seg>
     <seg type="verse" id="b.MAT.21.45">
      <s id="b.MAT.21.45.1">Israer-patri uuntrisha Pariséusha Jesus áujmatman antukar "iin Túramji" tusar achiktaj tiarmiayi.</s>
     </seg>
     <seg type="verse" id="b.MAT.21.46">
      <s id="b.MAT.21.46.1">Tura Ashí aents "Jesus Yúsnan étserui" tuinia ásarmatai niin ashamkarmiayi.</s>
     </seg>
    </div>
    <div type="chapter" id="b.MAT.22">
     <seg type="verse" id="b.MAT.22.1">
      <s id="b.MAT.22.1.1">Jesus ataksha áujmatuk juna Tímiayi:</s>
     </seg>
     <seg type="verse" id="b.MAT.22.2">
      <s id="b.MAT.22.2.1">"Yus akupeamunam pachiinkiartin Júnis Enentáimpramniaiti.</s>
      <s id="b.MAT.22.2.2">Uunt akupin ni Uchirí Nuáteakui nampermamai.</s>
     </seg>
     <seg type="verse" id="b.MAT.22.3">
      <s id="b.MAT.22.3.1">Túrak ni takarniurin ipiaamautarum tusa akupkarmai.</s>
      <s id="b.MAT.22.3.2">Tura ipiaamusha nakitrarmai.</s>
     </seg>
     <seg type="verse" id="b.MAT.22.4">
      <s id="b.MAT.22.4.1">Ataksha Chíkich takarniuncha ipiaamakrum ju titiarum tusa akupkarmai.</s>
      <s id="b.MAT.22.4.2">""Mash yurumkan iwiarajai, tawai, titiarum, timiai.</s>
      <s id="b.MAT.22.4.3">"Waakasha Máatarum tusan akupkarjai, tawai.</s>
      <s id="b.MAT.22.4.4">Ajaermancha Máatarum tusan akupkajai, tawai.</s>
      <s id="b.MAT.22.4.5">Ashí nuatnaiyamunam winiarti," tawai" titiarum" timiai.</s>
     </seg>
     <seg type="verse" id="b.MAT.22.5">
      <s id="b.MAT.22.5.1">Támaitiat Nú ipiaamusha nakitrarmai.</s>
      <s id="b.MAT.22.5.2">Chikichik ni nunken wemai.</s>
      <s id="b.MAT.22.5.3">Chikichcha Kuítian suruktinian wemai.</s>
     </seg>
     <seg type="verse" id="b.MAT.22.6">
      <s id="b.MAT.22.6.1">Chikichcha ipiaakratniun achikiar yajauch awajsarmai, tura chikichnaka Máawarmai.</s>
     </seg>
     <seg type="verse" id="b.MAT.22.7">
      <s id="b.MAT.22.7.1">Túramtai uunt akupin ti kajek, ni suntari mash Máatarum Túrarum ni jee mash Ekeemáktárum tusa akupkarmai.</s>
     </seg>
     <seg type="verse" id="b.MAT.22.8">
      <s id="b.MAT.22.8.1">Nuyá ataksha ni takarniurin akupkamai.</s>
      <s id="b.MAT.22.8.2">"Nuatnaikiatin Jísat mash iwiaramuiti, timiai.</s>
      <s id="b.MAT.22.8.3">Tura nu ipiaamu winichmin armai.</s>
     </seg>
     <seg type="verse" id="b.MAT.22.9">
      <s id="b.MAT.22.9.1">Tuma asamtai pepru Jintí werum Ashí shuar Nánkamas Wáintrum nu ipiaatarum" timiai.</s>
     </seg>
     <seg type="verse" id="b.MAT.22.10">
      <s id="b.MAT.22.10.1">Takui takarniuri Jíinkiar pepru jintin wajainian, yajauch shuarnasha pénker shuarnasha, Ashí ipiaawarmai.</s>
      <s id="b.MAT.22.10.2">Túramtai jea Piákmai.'</s>
     </seg>
     <seg type="verse" id="b.MAT.22.11">
      <s id="b.MAT.22.11.1">`Nuyá uunt akupin ipiaamun iisartaj tusa wayamai.</s>
      <s id="b.MAT.22.11.2">Nui shuaran pénker iwiarmamprachun Wáinkiamai.</s>
     </seg>
     <seg type="verse" id="b.MAT.22.12">
      <s id="b.MAT.22.12.1">Tura timiai "Umpá, ṡurukamtai nuatnaiyamunam entsatai Pushí entsatsuk wayam?"</s>
      <s id="b.MAT.22.12.2">Tutai nu aishman Tákamtak pujusmiayi.</s>
     </seg>
     <seg type="verse" id="b.MAT.22.13">
      <s id="b.MAT.22.13.1">Nuyá uunt akupin yurumka ajaaman timiai "Achikrum nawenmasha uwejnumsha jinkiarum aa Jíikrum kiritniunam ajapatarum.</s>
      <s id="b.MAT.22.13.2">Nuisha ti uutin ti Wáitsatin átatui" timiai.</s>
     </seg>
     <seg type="verse" id="b.MAT.22.14">
      <s id="b.MAT.22.14.1">Kame Untsurí ipiaamu ainiawai antsu ishichik achikma ainiawai."</s>
     </seg>
     <seg type="verse" id="b.MAT.22.15">
      <s id="b.MAT.22.15.1">Nuyá Pariséu chichaman najatawar uyumtikiatai tusar tiarmiayi.</s>
     </seg>
     <seg type="verse" id="b.MAT.22.16">
      <s id="b.MAT.22.16.1">Túrawar ni shuarincha tura akupin Erutisa nemarniurisha Jesusan akuptukarmiayi.</s>
      <s id="b.MAT.22.16.2">Kame akupin Erutis uunt akupin Sésara kuitri Wáinin asamtai nu apachniasha akupkarmiayi.</s>
      <s id="b.MAT.22.16.3">Niisha jeariar Jesusan tiarmiayi "Uuntá, amesha nekas chicham chichaame.</s>
      <s id="b.MAT.22.16.4">Nu nékaji.</s>
      <s id="b.MAT.22.16.5">Chíkich shuar tuinia nu ántutsuk nekasam Yus-Chicham Jintíame.</s>
      <s id="b.MAT.22.16.6">Shuar shiir Enentáimturarat tusam Jintíatsme, tiarmiayi.</s>
     </seg>
     <seg type="verse" id="b.MAT.22.17">
      <s id="b.MAT.22.17.1">Tuma asamtai ju nekaatai tusar wakeraji. ṡUunt akupin Sésar akikminkiait?" tiarmiayi.</s>
     </seg>
     <seg type="verse" id="b.MAT.22.18">
      <s id="b.MAT.22.18.1">Jesus ni yajauch Enentáijiai Aníam Nekáa tiarmiayi "Aya shiir chichamtiniaitrume. ṡUrukamtai uyumatkiarkatin wakerutarum?</s>
      <s id="b.MAT.22.18.2">Tímiayi.</s>
     </seg>
     <seg type="verse" id="b.MAT.22.19">
      <s id="b.MAT.22.19.1">Wats, Sésar akiktinia Nú kuit itiartitiarum."</s>
      <s id="b.MAT.22.19.2">Takui chikichik Kuítian itiariarmiayi.</s>
     </seg>
     <seg type="verse" id="b.MAT.22.20">
      <s id="b.MAT.22.20.1">Nuna iis Jesus aniasarmiayi "ṡJui yana yapimpiait tura yana naari aarmait?"</s>
     </seg>
     <seg type="verse" id="b.MAT.22.21">
      <s id="b.MAT.22.21.1">Tutai "Uunt Sésarna" tiarmiayi.</s>
      <s id="b.MAT.22.21.2">Tuiniakui Jesus chicharuk tiarmiayi "Nuikia uunt Sésarna nu, Sésar susatarum.</s>
      <s id="b.MAT.22.21.3">Tura Yusna nusha Yus susatarum" Tímiayi.</s>
     </seg>
     <seg type="verse" id="b.MAT.22.22">
      <s id="b.MAT.22.22.1">Tura nuna antukar ti Enentáimprarmiayi.</s>
      <s id="b.MAT.22.22.2">Tura ikiuiniak wearmiayi.</s>
     </seg>
     <seg type="verse" id="b.MAT.22.23">
      <s id="b.MAT.22.23.1">Nu tsawantaik Satuséusha Jesusan tariarmiayi.</s>
      <s id="b.MAT.22.23.2">Satuséuka jakamunmaya nantakchatniuiti Tuíniawai.</s>
      <s id="b.MAT.22.23.3">Nuna tiniu ásar juna Jesusjai áujmatsarmiayi.</s>
     </seg>
     <seg type="verse" id="b.MAT.22.24">
      <s id="b.MAT.22.24.1">"Uuntá, Muisais juna aartampramiaji, "áishman uchin yajutmatsuk jakamtainkia ni yachi nu nuwan nuatak ni yachin Yajútmátrati," tu aarmiayi, tiarmiayi.</s>
     </seg>
     <seg type="verse" id="b.MAT.22.25">
      <s id="b.MAT.22.25.1">Ayu, íi shuarnum siati (7) Yáchintin ármiayi.</s>
      <s id="b.MAT.22.25.2">Iwiairi nuatak uchin yajutmatsuk jakamiayi.</s>
      <s id="b.MAT.22.25.3">Tura wajen ni yachin ikiurkimiayi.</s>
     </seg>
     <seg type="verse" id="b.MAT.22.26">
      <s id="b.MAT.22.26.1">Tura niisha nuatak uchin yajutmatsuk jakamiayi.</s>
      <s id="b.MAT.22.26.2">Tura chikichcha Núnisan jakamiayi.</s>
      <s id="b.MAT.22.26.3">Tura chikichcha siati armia nu Ashí nuatkar Jákarmiayi.</s>
     </seg>
     <seg type="verse" id="b.MAT.22.27">
      <s id="b.MAT.22.27.1">Nuyá nuwasha jakamiayi.</s>
     </seg>
     <seg type="verse" id="b.MAT.22.28">
      <s id="b.MAT.22.28.1">Jakamunmaya nantakiar ṡyaki nekas ni aishri ati?</s>
      <s id="b.MAT.22.28.2">Ashí niin nuatkacharmakia" tiarmiayi.</s>
     </seg>
     <seg type="verse" id="b.MAT.22.29">
      <s id="b.MAT.22.29.1">Tuíniakui Jesus Tímiayi "Yus-Chichamsha nékachkuram tura Yusa kakarmarisha nékachkuram nantaktin atsawai Tákuram ti awajiarme.</s>
     </seg>
     <seg type="verse" id="b.MAT.22.30">
      <s id="b.MAT.22.30.1">Nekaatarum.</s>
      <s id="b.MAT.22.30.2">Jakamunmaya nantakiaruka nuatkachartatui.</s>
      <s id="b.MAT.22.30.3">Antsu Yusa suntari nayaimpiniam pujuinia Núnisar nuartichu pujusartatui.</s>
     </seg>
     <seg type="verse" id="b.MAT.22.31">
      <s id="b.MAT.22.31.1">Túrasha jakamunmaya nantakiartatna nu nekaatajtsa wakerakrumka ju Enentáimsatarum.</s>
      <s id="b.MAT.22.31.2">Muisais aarma nu áujsachukaitrum.</s>
      <s id="b.MAT.22.31.3">Júnisan aarmiayi:</s>
     </seg>
     <seg type="verse" id="b.MAT.22.32">
      <s id="b.MAT.22.32.1">"Wiitjai Apraáma Yúsrintjai, Isaka Yúsrintjai, Jakupu Yúsrintjai."</s>
      <s id="b.MAT.22.32.2">Tu aarmiayi.</s>
      <s id="b.MAT.22.32.3">Watsek, Yuska Jaká Yúsrinchuiti.</s>
      <s id="b.MAT.22.32.4">Antsu iwiaaku ana nuna Yúsrinti, Tímiayi.</s>
      <s id="b.MAT.22.32.5">Iis, nu shuar Imiá yaunchu Jákaruitiat Yusjai iwiaaku pujuiniak nantakmin ainiawai" Tímiayi.</s>
     </seg>
     <seg type="verse" id="b.MAT.22.33">
      <s id="b.MAT.22.33.1">Ashí aents nuna antukar nu jintintiam ti Enentáimprarmiayi.</s>
     </seg>
     <seg type="verse" id="b.MAT.22.34">
      <s id="b.MAT.22.34.1">Satuséu Jesusan aiktinian tujinkiarmatai Pariséu nuna antukar iruntrarmiayi.</s>
     </seg>
     <seg type="verse" id="b.MAT.22.35">
      <s id="b.MAT.22.35.1">Tura chikichik Pariséu jintintin asa Jesusan uyumtikiataj tusa aniasmiayi</s>
     </seg>
     <seg type="verse" id="b.MAT.22.36">
      <s id="b.MAT.22.36.1">"Uuntá, ṡTúa Yus akupkamu Imiá nankaamas Enentáimtustiniait?"</s>
     </seg>
     <seg type="verse" id="b.MAT.22.37">
      <s id="b.MAT.22.37.1">Tutai Jesus Tímiayi "Júiti: "Ame Yúsrum Ashí Enentáimjai aneeta.</s>
      <s id="b.MAT.22.37.2">Ashí ame wakanmijiaisha tura tuke Enentáimtusam aneeta."</s>
      <s id="b.MAT.22.37.3">Tu aarmaiti, Tímiayi.</s>
     </seg>
     <seg type="verse" id="b.MAT.22.38">
      <s id="b.MAT.22.38.1">Núiti emka Ashí akupkamu nankaamas Enentáimtustinia nu.</s>
     </seg>
     <seg type="verse" id="b.MAT.22.39">
      <s id="b.MAT.22.39.1">Chikichcha jujai métek-taku awai.</s>
      <s id="b.MAT.22.39.2">Nusha tawai: "Ame írutramuram ame ayashim aneamna Nútiksamek aneata."</s>
     </seg>
     <seg type="verse" id="b.MAT.22.40">
      <s id="b.MAT.22.40.1">Nu Jímiar akupkamu umirkam Ashí Muisais akupkamia nusha tura Ashí Yúsnan etserin unuiniararmia nusha umirkattame" Tímiayi.</s>
     </seg>
     <seg type="verse" id="b.MAT.22.41">
      <s id="b.MAT.22.41.1">Tura Pariséu tuke irunar pujuiniakui</s>
     </seg>
     <seg type="verse" id="b.MAT.22.42">
      <s id="b.MAT.22.42.1">Jesussha aniasarmiayi "Kristu tutai ṡya Weeá átiniait.</s>
      <s id="b.MAT.22.42.2">Warí Enentáimtarum atumsha?"</s>
      <s id="b.MAT.22.42.3">Takui "Tawit Weeá átiniaiti" tiarmiayi.</s>
     </seg>
     <seg type="verse" id="b.MAT.22.43">
      <s id="b.MAT.22.43.1">Tuíniakui Jesus tiarmiayi "Nuikia ṡurukamtai Tawit, Yusa Wakaní "titia" tutai, Krístun "winia uuntur" Tímia?</s>
      <s id="b.MAT.22.43.2">Iis, Tawit juna Tímiayi:</s>
     </seg>
     <seg type="verse" id="b.MAT.22.44">
      <s id="b.MAT.22.44.1">"Uunt Yus winia uuntrun juna Tímiayi: "Akupin pujutainium, winia untsuuruini, pujusam Nákarsata.</s>
      <s id="b.MAT.22.44.2">Ashí ame nemasrumin nupetkan Amin umirtamkarti tusan amastatjai" Tímiayi Yus."</s>
      <s id="b.MAT.22.44.3">Tu Tímiayi Tawit.</s>
     </seg>
     <seg type="verse" id="b.MAT.22.45">
      <s id="b.MAT.22.45.1">Watsek, Tawit Krístun "winia uuntur" taisha ṡitiurak ni pampanmari áti?"</s>
      <s id="b.MAT.22.45.2">Tímiayi Jesus.</s>
     </seg>
     <seg type="verse" id="b.MAT.22.46">
      <s id="b.MAT.22.46.1">Nuna takui penkesha aikcharmiayi.</s>
      <s id="b.MAT.22.46.2">Túrawar atakka uyumamtikiatai tusar aniascharmiayi Jesusan.</s>
     </seg>
    </div>
    <div type="chapter" id="b.MAT.23">
     <seg type="verse" id="b.MAT.23.1">
      <s id="b.MAT.23.1.1">Jesus ni unuiniamurincha tura Ashí Shuárnasha tiarmiayi</s>
     </seg>
     <seg type="verse" id="b.MAT.23.2">
      <s id="b.MAT.23.2.1">"Israer-shuara jintinniurisha tura Pariséusha Muisais akupkamun paant ujatmainiawai.</s>
     </seg>
     <seg type="verse" id="b.MAT.23.3">
      <s id="b.MAT.23.3.1">Tuma asamtai tuinia nu umirkatarum.</s>
      <s id="b.MAT.23.3.2">Túrasha ni Túruinia nu jumamkiirap.</s>
      <s id="b.MAT.23.3.3">Nu shuar shiir chichainiayat Nusháa Túrin ainiawai.</s>
     </seg>
     <seg type="verse" id="b.MAT.23.4">
      <s id="b.MAT.23.4.1">Ti itiurchat ana nuna akupeenak ti emeram entsaktinia aintsan aentsun apujtuiniawai.</s>
      <s id="b.MAT.23.4.2">Túrasha chikichik uwejéjaisha ishichkisha takuitniun nakitiainiawai.</s>
     </seg>
     <seg type="verse" id="b.MAT.23.5">
      <s id="b.MAT.23.5.1">Aya shuar iirsarti tusar Ashí Túruiniawai.</s>
      <s id="b.MAT.23.5.2">Ashí shuar pénker Enentáimturarti tusar Yus-Papin nijiaincha tura kunturincha ti wankaram awajsar anujak yujainiawai.</s>
      <s id="b.MAT.23.5.3">Tura nu arantcha pushiri sasariarman Ashí shuarjai nankaamas esaram awajas wekainiawai.</s>
     </seg>
     <seg type="verse" id="b.MAT.23.6">
      <s id="b.MAT.23.6.1">Nampernumsha pénker iwiaramunam pujustinian wakeruiniawai.</s>
      <s id="b.MAT.23.6.2">Iruntainmasha nankaamantu ajasa pujustinian wakeruiniawai.</s>
     </seg>
     <seg type="verse" id="b.MAT.23.7">
      <s id="b.MAT.23.7.1">Jintiá wekainiaksha Ashí aents áujtuiniak "Jintínkiartiniá" turutiarti tusa wakeruiniawai' Tímiayi.</s>
     </seg>
     <seg type="verse" id="b.MAT.23.8">
      <s id="b.MAT.23.8.1">`Túrasha átumka Ashí shuar "Jintínkiartiniá" turutiarti tusa Enentáimsashtiniaitrume.</s>
      <s id="b.MAT.23.8.2">Atumka Nuámtak Yáchintrume.</s>
      <s id="b.MAT.23.8.3">Atumka chikichik jintinkiartin ni naari Kristu takakrume.</s>
      <s id="b.MAT.23.8.4">Nu asamtai "Jintínkiartiniá" Túramcharmin ainiawai.</s>
     </seg>
     <seg type="verse" id="b.MAT.23.9">
      <s id="b.MAT.23.9.1">Ju nunkanmasha shuar "Aparú" tiirap.</s>
      <s id="b.MAT.23.9.2">Chikichik nayaimpiniam pujana nu Atumí Aparínti.</s>
     </seg>
     <seg type="verse" id="b.MAT.23.10">
      <s id="b.MAT.23.10.1">Atumi uuntri aya Krístuk asamtai "Uuntrú" Túramcharmin ainiawai.</s>
     </seg>
     <seg type="verse" id="b.MAT.23.11">
      <s id="b.MAT.23.11.1">Antsu átum írutkamunmaya uunta nuka peejchach átiniaiti.</s>
     </seg>
     <seg type="verse" id="b.MAT.23.12">
      <s id="b.MAT.23.12.1">Shuar nankaamantu ajastaj Tákuinkia Yus niin péejchach awajsattawai.</s>
      <s id="b.MAT.23.12.2">Antsu péejchach ana nuna Yus niin nankaamaku awajsattawai' Tímiayi.</s>
     </seg>
     <seg type="verse" id="b.MAT.23.13">
      <s id="b.MAT.23.13.1">`Maa Wáinkiatárum jintinniutirmesha, Pariséutirmesha.</s>
      <s id="b.MAT.23.13.2">Antrarum shiir chichamtiniaitrume.</s>
      <s id="b.MAT.23.13.3">Yus akupeamunam wayatin waiti epenniuitrume.</s>
      <s id="b.MAT.23.13.4">Atumsha wayatsuk chikichcha wayataj tuinia nusha suritniuitrume.'</s>
     </seg>
     <seg type="verse" id="b.MAT.23.14">
      <s id="b.MAT.23.14.1">`Maa Wáinkiatárum jintinniutirmesha, Pariséutirmesha.</s>
      <s id="b.MAT.23.14.2">Antrarum shiir chichamtiniaitrume.</s>
      <s id="b.MAT.23.14.3">Wajé jee atankiirum aents Enentáimturarain tusarum ti esaram Yus áujtiniaitrume.</s>
      <s id="b.MAT.23.14.4">Túrin asarum átum ti Asutniátniuitrume.'</s>
     </seg>
     <seg type="verse" id="b.MAT.23.15">
      <s id="b.MAT.23.15.1">`Maa Wáinkiatárum jintinniutirmesha, Pariséutirmesha.</s>
      <s id="b.MAT.23.15.2">Antrarum shiir chichamtiniaitrume.</s>
      <s id="b.MAT.23.15.3">Nunkanmasha nayaantsanmasha Yajá wekainiuitrume Chikichík shuar Winí nemartusat tusarum.</s>
      <s id="b.MAT.23.15.4">Tura atumi nemari ajasmatai atumjai nankaamas Tunáa sumamamnia awajearme.'</s>
     </seg>
     <seg type="verse" id="b.MAT.23.16">
      <s id="b.MAT.23.16.1">`Wáinkiatárum átumka.</s>
      <s id="b.MAT.23.16.2">Jintinkiartiniaitiatrum nékachu asarum kusurua ainiuitrume.</s>
      <s id="b.MAT.23.16.3">Ju Jintíarme: "Shuar nekasan tajai tusa Yusa Jeen Páchiakka nii tana nuna umitsuk ikiukminiaiti.</s>
      <s id="b.MAT.23.16.4">Antsu nekasan tajai tusa Yusa Jeen kuri ana nuna Páchiakka ti nekas umiktiniaiti" Tíniuitrume.</s>
     </seg>
     <seg type="verse" id="b.MAT.23.17">
      <s id="b.MAT.23.17.1">Nétsetrume.</s>
      <s id="b.MAT.23.17.2">Yúsjainkia Ashí kuri ántrachukait.</s>
      <s id="b.MAT.23.17.3">Antsu Yusa Jeen írunna nuka aya nuin ikiusma asa Yusna ajasuiti.</s>
      <s id="b.MAT.23.17.4">Tuma asamtai kurijiai nankaamas Yusa Jee Enentáimtustiniaiti.</s>
      <s id="b.MAT.23.17.5">Enentáimcha asarum kusurua ainin Wáakuitrume.</s>
     </seg>
     <seg type="verse" id="b.MAT.23.18">
      <s id="b.MAT.23.18.1">Nu arantcha Tíniuitrume: "Shuar nekasan tajai tusa naman-maar-Yus-Sútain Páchiakka nii tana nuna umitsuk ikiukminiaiti.</s>
      <s id="b.MAT.23.18.2">Antsu Yús-sutainiam naman patasman Páchiakka ti nekas umiktiniaiti" Tíniuitrume.</s>
     </seg>
     <seg type="verse" id="b.MAT.23.19">
      <s id="b.MAT.23.19.1">Nétsetrume.</s>
      <s id="b.MAT.23.19.2">Penké naman Yusjai ántrachukait.</s>
      <s id="b.MAT.23.19.3">Aya Yús-sutainiam patasma asa nu naman Enentáimtuschatniukait.</s>
      <s id="b.MAT.23.19.4">Enentáimcha asarum kusurua ainin Wáakuitrume.</s>
     </seg>
     <seg type="verse" id="b.MAT.23.20">
      <s id="b.MAT.23.20.1">Enentáimpratarum.</s>
      <s id="b.MAT.23.20.2">Shuar nekasan tajai tusa Yús-sutain Páchiakka aya Sútainiak Páchiatsui antsu sutaincha tura nui patasmancha Mái-metek Páchiawai.</s>
     </seg>
     <seg type="verse" id="b.MAT.23.21">
      <s id="b.MAT.23.21.1">Núnisan shuar Yusa Jeen Páchiakka aya nunak Páchiatsui antsu Yus nu jeanam Pujú asamtai nunasha Páchiawai.</s>
     </seg>
     <seg type="verse" id="b.MAT.23.22">
      <s id="b.MAT.23.22.1">Núnisan shuar nayaimpin Páchiakka Yus pujutaincha tura Yus nui pujana nunasha Páchiawai.'</s>
     </seg>
     <seg type="verse" id="b.MAT.23.23">
      <s id="b.MAT.23.23.1">`Maa Wáinkiatarum jintinniutirmesha, Pariséutirmesha.</s>
      <s id="b.MAT.23.23.2">Antrarum shiir chichamtiniaitrume.</s>
      <s id="b.MAT.23.23.3">Kumintsu nukesha, anisa nukesha, menta nukesha tias (10) akantram chikichik akankamu Yus Súwitrume.</s>
      <s id="b.MAT.23.23.4">Nuka pénkeraiti, ikiukchatniuiti.</s>
      <s id="b.MAT.23.23.5">Túramaitiat nekas pénker Túratniua nu Túrutsuk ikiuwitrume.</s>
      <s id="b.MAT.23.23.6">Yus nekas Enentáimtustincha, Waitnentáimturtincha tura tuke pénker Túratniusha Enentáimtsuk ikiuwitrume.</s>
     </seg>
     <seg type="verse" id="b.MAT.23.24">
      <s id="b.MAT.23.24.1">Atumka jintinkiartiniaitiatrum nékachu asarum kusuru ainiuitrume.</s>
      <s id="b.MAT.23.24.2">Kutanam yajasmach enketu Wáinkiurmeka Júwitrume.</s>
      <s id="b.MAT.23.24.3">Túrayatrum kamiriu Wáinkiurmeka kawai nankaamas uunt ain takamtsuk Kújawitrume.'</s>
     </seg>
     <seg type="verse" id="b.MAT.23.25">
      <s id="b.MAT.23.25.1">`Maa Wáinkiatarum jintinniutirmesha, Pariséutirmesha.</s>
      <s id="b.MAT.23.25.2">Antrarum shiir chichamtiniaitrume.</s>
      <s id="b.MAT.23.25.3">Atumka tsapasha pininsha initiaani nijiatsuk aya Pátatek nijiawitrume.</s>
      <s id="b.MAT.23.25.4">Núnisrum Pátatek shiir awajmamniuitrume tura Enentáiminkia kasamkatniusha tura Chíkichna wakeruktincha nujai Piákuitrume.</s>
     </seg>
     <seg type="verse" id="b.MAT.23.26">
      <s id="b.MAT.23.26.1">Kusuru ainiuitrume, Pariséutirmeá.</s>
      <s id="b.MAT.23.26.2">Antsu emka initiaani tsapasha pininsha nijiaktarum.</s>
      <s id="b.MAT.23.26.3">Túrakrumninkia Pátatkesha mai pénker átatui.</s>
      <s id="b.MAT.23.26.4">Núnisrum atumsha atumi Enentáin ana nu shiir awajsarum Pátatkesha shiir átatrume.'</s>
     </seg>
     <seg type="verse" id="b.MAT.23.27">
      <s id="b.MAT.23.27.1">`Maa Wáinkiatarum jintinniutirmesha, Pariséutirmesha.</s>
      <s id="b.MAT.23.27.2">Antrarum shiir chichamtiniaitrume.</s>
      <s id="b.MAT.23.27.3">Iwiarsamu Pújujai yakarar shiir awajsamua ainiuitrume.</s>
      <s id="b.MAT.23.27.4">Aani shiir ainiawai.</s>
      <s id="b.MAT.23.27.5">Tura initkia Jaká ukunchijiai Piákuiti.</s>
     </seg>
     <seg type="verse" id="b.MAT.23.28">
      <s id="b.MAT.23.28.1">Núnisaitrume atumsha.</s>
      <s id="b.MAT.23.28.2">Chíkich shuar iismaka ti shiira ainiuitrume.</s>
      <s id="b.MAT.23.28.3">Túrasha atumi Enentáinkia Ashí muijmiai Piákuiti.'</s>
     </seg>
     <seg type="verse" id="b.MAT.23.29">
      <s id="b.MAT.23.29.1">`Maa Wáinkiatarum jintinniutirmesha, Pariséutirmesha.</s>
      <s id="b.MAT.23.29.2">Antrarum shiir chichamtiniaitrume.</s>
      <s id="b.MAT.23.29.3">Yaunchu Yúsnan etserin iwiarsamunam átumka shiir Enentáimtakrum jea jeamkaitrume.</s>
      <s id="b.MAT.23.29.4">Tura pénker shuar yaunchu Jákarusha shiir Enentáimturtaj tusarum ni iwiarsamu shiir awajearme.</s>
     </seg>
     <seg type="verse" id="b.MAT.23.30">
      <s id="b.MAT.23.30.1">Túrakrum ju Tíniuitrume: "Iikia yaunchu ii weatrijiai pujaitkiurkia Yúsnan etserin Máatin Yáimkiachaaji."</s>
     </seg>
     <seg type="verse" id="b.MAT.23.31">
      <s id="b.MAT.23.31.1">Nujai ti paant chichaarme atumsha.</s>
      <s id="b.MAT.23.31.2">"Ii weatri Yúsnan etserniun Máawar Tunáa Túrin ármiayi" Tárume.</s>
      <s id="b.MAT.23.31.3">Tura "Yáimkiachaaji" Táyatrum, atumsha métek Túrin asarum "Niijiai méteketji" Tárume.</s>
     </seg>
     <seg type="verse" id="b.MAT.23.32">
      <s id="b.MAT.23.32.1">Wats, atumi weatri nankamawarmia nu átum amuktatrume' Tímiayi Jesus.</s>
     </seg>
     <seg type="verse" id="b.MAT.23.33">
      <s id="b.MAT.23.33.1">`Napia ainiuitrume.</s>
      <s id="b.MAT.23.33.2">Shuar aya yajauch awajniuitrume.</s>
      <s id="b.MAT.23.33.3">Túmatirmesha Yus Tunáa shuaran jinium akupkartatna nuya ṡitiurak uwempratarum?</s>
     </seg>
     <seg type="verse" id="b.MAT.23.34">
      <s id="b.MAT.23.34.1">Untsurí shuaran akuptuktatjarme.</s>
      <s id="b.MAT.23.34.2">Yúsnan etserniuncha, ti nekancha, jintinkiartinniasha akuptuktatjarme.</s>
      <s id="b.MAT.23.34.3">Tura atumsha Chíkich Máattarme, chikichcha Krúsnum ajintruarum Máattarme, chikichcha iruntai jeanam Asutiáttarme, tura chikichcha Ashí nunkanam aintrattarme.</s>
     </seg>
     <seg type="verse" id="b.MAT.23.35">
      <s id="b.MAT.23.35.1">Nu tura asarum pénker shuara numpé puarma nujai átum sumamattarme.</s>
      <s id="b.MAT.23.35.2">Yámankamtaik Apir ti penker Shuáraitiat Máamuyayi.</s>
      <s id="b.MAT.23.35.3">Tura ukunam Perekíasa Uchirí Sakarías atumi uuntri Yusa Jee ámanum naman-maar-Yús-sutai ajapén aténkamunam Máawarmiayi.</s>
      <s id="b.MAT.23.35.4">Wats, Apir Máamunmaya Sakarías Máamunam Ashí pénker shuar ti Untsurí Máamujai sumamattarme.</s>
     </seg>
     <seg type="verse" id="b.MAT.23.36">
      <s id="b.MAT.23.36.1">Nekasan Tájarme, Yamái pujuinia Nú shuar Ashí nujai sumamawartatui' Tímiayi Jesus.</s>
     </seg>
     <seg type="verse" id="b.MAT.23.37">
      <s id="b.MAT.23.37.1">`Jerusarénnumiatirmeá, Yúsnan etserin Máiniaitrume.</s>
      <s id="b.MAT.23.37.2">Yus akatar akupturmakmasha kayajai tukuram Máiniaitrume.</s>
      <s id="b.MAT.23.37.3">Túrin árumnin waitnentajrume.</s>
      <s id="b.MAT.23.37.4">Atash ni uchirin weaana aitkiasnak weartinian wakerimjarme, tura nakitramarme.</s>
     </seg>
     <seg type="verse" id="b.MAT.23.38">
      <s id="b.MAT.23.38.1">Iistarum.</s>
      <s id="b.MAT.23.38.2">Ame pépruram ajapamuiti.</s>
     </seg>
     <seg type="verse" id="b.MAT.23.39">
      <s id="b.MAT.23.39.1">Tura "Yusa Náariin winiana nu, shiir Atí" Títiatrumna nu tsawant jeatsain penké Wáitkiashtatrume.</s>
      <s id="b.MAT.23.39.2">Nuna Tájarme" Tímiayi Jesus.</s>
     </seg>
    </div>
    <div type="chapter" id="b.MAT.24">
     <seg type="verse" id="b.MAT.24.1">
      <s id="b.MAT.24.1.1">Jesus Yusa Uunt Jeenia jiinki weai ni unuiniamuri niin tariar Jean iniaktusar áujmatsarmiayi.</s>
     </seg>
     <seg type="verse" id="b.MAT.24.2">
      <s id="b.MAT.24.2.1">Tura Jesus tiarmiayi "Nu mash Yamái Wáintrume.</s>
      <s id="b.MAT.24.2.2">Tura nekasan Tájarme ukunmanka mash saanaktiatui.</s>
      <s id="b.MAT.24.2.3">Chikichík kayaksha ekentramuri atsuttawai" Tímiayi.</s>
     </seg>
     <seg type="verse" id="b.MAT.24.3">
      <s id="b.MAT.24.3.1">Nuyá Uriwiu Náinnium wear ninki nui pujusar ni unuiniamuri Jesusan aniasarmiayi "ṡNusha urutaik Túrunat~i.</s>
      <s id="b.MAT.24.3.2">Tura ame Tátincha tura nunka amuukatin tsawant jeakuisha warijiain nekaattaj~i?</s>
      <s id="b.MAT.24.3.3">Nu ujatkata" tiarmiayi.</s>
     </seg>
     <seg type="verse" id="b.MAT.24.4">
      <s id="b.MAT.24.4.1">Tuíniakui Jesus Tímiayi "Aneartarum, anankramawairap.</s>
     </seg>
     <seg type="verse" id="b.MAT.24.5">
      <s id="b.MAT.24.5.1">Untsurí shuar winia Náarun pachisar "wi Krístuitjai" tiar Untsurí shuaran anankawartatui.</s>
     </seg>
     <seg type="verse" id="b.MAT.24.6">
      <s id="b.MAT.24.6.1">Ti Untsurí meset chicham antuktatrume Túrasha sapijmiakairap.</s>
      <s id="b.MAT.24.6.2">Núnisan átiniaiti nunka Amúatsain.</s>
     </seg>
     <seg type="verse" id="b.MAT.24.7">
      <s id="b.MAT.24.7.1">Apachcha Chíkich nunkanmaya apachjai Máaniawartatui.</s>
      <s id="b.MAT.24.7.2">Tura ti tsukasha átatui.</s>
      <s id="b.MAT.24.7.3">Sunkursha ti pampartatui.</s>
      <s id="b.MAT.24.7.4">Uusha ti uurkartatui.</s>
      <s id="b.MAT.24.7.5">Nuka Untsurí nunkanam Ashí Túrunawartatui.</s>
     </seg>
     <seg type="verse" id="b.MAT.24.8">
      <s id="b.MAT.24.8.1">Nujai ti Wáitsatin aya yama nankamui' Tímiayi.</s>
     </seg>
     <seg type="verse" id="b.MAT.24.9">
      <s id="b.MAT.24.9.1">`Nuyá atumniasha yajauch awajsarti tusa surutmakartatui.</s>
      <s id="b.MAT.24.9.2">Tura mantamawartatui.</s>
      <s id="b.MAT.24.9.3">Tura winia naar pachia asakrumin Ashí shuar Muíjramkartatui.</s>
     </seg>
     <seg type="verse" id="b.MAT.24.10">
      <s id="b.MAT.24.10.1">Nu tsawantai Untsurí shuar Yúsan iniaisartatui.</s>
      <s id="b.MAT.24.10.2">Túrawar nuamtak Muíjniainiak surunairartatui.</s>
     </seg>
     <seg type="verse" id="b.MAT.24.11">
      <s id="b.MAT.24.11.1">Untsurí shuar Wáitruiniak "wi Yúsnan etserniuitjai" tiartatui.</s>
      <s id="b.MAT.24.11.2">Túrawar Untsurí Shuáran Nusháa Enentáimtikrartatui.</s>
     </seg>
     <seg type="verse" id="b.MAT.24.12">
      <s id="b.MAT.24.12.1">Tura Tunáa ti ákui nuamtak anenaichartatui.</s>
     </seg>
     <seg type="verse" id="b.MAT.24.13">
      <s id="b.MAT.24.13.1">Tura shuar Ashí nuna tuke katsuntra nu uwemprattawai.</s>
     </seg>
     <seg type="verse" id="b.MAT.24.14">
      <s id="b.MAT.24.14.1">Ashí aents nekaawarat tusa Yus-Chicham Ashí nunkanam etsernaktatui.</s>
      <s id="b.MAT.24.14.2">Túramtai amuukatin tsawant jeattawai" Tímiayi.</s>
     </seg>
     <seg type="verse" id="b.MAT.24.15">
      <s id="b.MAT.24.15.1">Shuar juna áujea nu Enentáimprati.</s>
      <s id="b.MAT.24.15.2">Kame Jesus Tímiayi "Yúsnan etserin Taniar muijmiamtik tuke emesratin ana nuna yaunchu aar etserkamiayi.</s>
      <s id="b.MAT.24.15.3">Nuka Yusa Jeen wantinkiamtai</s>
     </seg>
     <seg type="verse" id="b.MAT.24.16">
      <s id="b.MAT.24.16.1">Ashí shuar Jutía nunkanam írunna nu, muranam pisararti.</s>
     </seg>
     <seg type="verse" id="b.MAT.24.18">
      <s id="b.MAT.24.18.1">Ti Wárik pisartin asamtai shuar jea Yakí pujaksha tura shuar ajanam wekaakusha Jeá waketki wariri jukitiaj Tíchati.</s>
      <s id="b.MAT.24.18.2">Antsu nuyan Wárik pisarti.</s>
     </seg>
     <seg type="verse" id="b.MAT.24.19">
      <s id="b.MAT.24.19.1">Nu tsawantai nuwa ajamtincha tura Kuírchin takaku ainia nusha ti Wáitsartatui.</s>
     </seg>
     <seg type="verse" id="b.MAT.24.20">
      <s id="b.MAT.24.20.1">Ayampratin tsawantaisha tura Michá Nántutincha nu pisartin tsawant áchati tusarum Yus seatarum.</s>
     </seg>
     <seg type="verse" id="b.MAT.24.21">
      <s id="b.MAT.24.21.1">Maa, nu tsawantai ti Wáitsatin átatui.</s>
      <s id="b.MAT.24.21.2">Ti Yáunchusha Núnisan Wáitsatin atsuuyayi.</s>
      <s id="b.MAT.24.21.3">Ukunmasha atsuttawai.</s>
     </seg>
     <seg type="verse" id="b.MAT.24.22">
      <s id="b.MAT.24.22.1">Nu Wáitsatin ti esarmaitkiuinkia Chikichkísha uwemprachainti.</s>
      <s id="b.MAT.24.22.2">Tura Yus nu Wáitsatniun Wárik amumtikiattawai.</s>
      <s id="b.MAT.24.22.3">Shuar Niiniu ajasarat tusa achikma ainia nu uwemprarat tusa Wárik amumtikiattawai' Tímiayi.</s>
     </seg>
     <seg type="verse" id="b.MAT.24.23">
      <s id="b.MAT.24.23.1">`Tura atumin "Júiti Kristu," Tuíniakuisha tura "Nui pujawai" Tuíniakuisha anturkairap.</s>
     </seg>
     <seg type="verse" id="b.MAT.24.24">
      <s id="b.MAT.24.24.1">Untsurí shuar Krístuitjai tusar wantinkiartatui.</s>
      <s id="b.MAT.24.24.2">Untsurísha "Yúsnan etserniuitjai" tiartatui.</s>
      <s id="b.MAT.24.24.3">Tura Shuáran anankataj tusar aents tujintiamun iniakmasartatui.</s>
      <s id="b.MAT.24.24.4">Tura ti kakarman Túruiniak Yús-shuarnasha anankamin ainiakuinkia anankawarainti.</s>
     </seg>
     <seg type="verse" id="b.MAT.24.25">
      <s id="b.MAT.24.25.1">Túrunatsain nuna emka ujaajrume.</s>
     </seg>
     <seg type="verse" id="b.MAT.24.26">
      <s id="b.MAT.24.26.1">Tuma asamtai "Iis, Kristu nui aents atsamunam pujawai" Túramainiakuisha nui wéerap.</s>
      <s id="b.MAT.24.26.2">"Jui úumak pujawai" Tuíniakuisha anturkairap.</s>
     </seg>
     <seg type="verse" id="b.MAT.24.27">
      <s id="b.MAT.24.27.1">Núnisan úumkan Táchattajai.</s>
      <s id="b.MAT.24.27.2">Peem péetuk ti Wárik Ashí nunkanam Wáinkiachminkiait.</s>
      <s id="b.MAT.24.27.3">Núnisnak wi Aents Ajasuka winiakun paant wantinkiattajai.</s>
     </seg>
     <seg type="verse" id="b.MAT.24.28">
      <s id="b.MAT.24.28.1">Wats, jaka tepaana nui chuan Káutkachartatuak' Tímiayi.</s>
     </seg>
     <seg type="verse" id="b.MAT.24.29">
      <s id="b.MAT.24.29.1">`Ti Wáitsatin nankaamasmatai ti Wárik Tsawái nantu kajinkiattawai.</s>
      <s id="b.MAT.24.29.2">Tura Kashí nantusha etsantrashtatui.</s>
      <s id="b.MAT.24.29.3">Yaasha Ashí muchitrattawai.</s>
      <s id="b.MAT.24.29.4">Nayaimpiniam kakaram ainia nusha peantrartatui.</s>
     </seg>
     <seg type="verse" id="b.MAT.24.30">
      <s id="b.MAT.24.30.1">Nuikia Wi Aents Ajasuka, Tátiniur paant átatui.</s>
      <s id="b.MAT.24.30.2">Tura Ashí nunkanmaya aents Wi Winiái Wáitkiar asuttiamattaji tusar uutiartatui.</s>
      <s id="b.MAT.24.30.3">Wisha ti kakaram tura Yusa wincharijiai yuranminiam Winiái Wáitkiartatui.</s>
     </seg>
     <seg type="verse" id="b.MAT.24.31">
      <s id="b.MAT.24.31.1">Yusa suntarin kachu kakaram umpuartarum tinia akupkamtai nu suntar Ashí nunkanmaya Ashí Yús-shuaran, Yus achikma ásarmatai, irurartatui' Tímiayi.</s>
     </seg>
     <seg type="verse" id="b.MAT.24.32">
      <s id="b.MAT.24.32.1">`Iikiu numiri nakumea nu nekaatarum.</s>
      <s id="b.MAT.24.32.2">Ni nuken eteakui "esat nantu jeatemayi" Tátsurmek.</s>
     </seg>
     <seg type="verse" id="b.MAT.24.33">
      <s id="b.MAT.24.33.1">Núnisan Ashí ju Wáinkiurmeka "amuukatin tsawant nekas jeatemayi" Títiniaitrume.</s>
     </seg>
     <seg type="verse" id="b.MAT.24.34">
      <s id="b.MAT.24.34.1">Nekasan Tájarme, Yamái aents pujuinia nu Amúatsain Ashí Túrunattawai.</s>
     </seg>
     <seg type="verse" id="b.MAT.24.35">
      <s id="b.MAT.24.35.1">Nunkasha nayaimpisha amuukartatui antsu winia chichamur amuukashtatui' Tímiayi.</s>
     </seg>
     <seg type="verse" id="b.MAT.24.36">
      <s id="b.MAT.24.36.1">`Tura nu Túrunatin tsawant nekanachminiaiti.</s>
      <s id="b.MAT.24.36.2">Yusa suntarisha nékainiatsui.</s>
      <s id="b.MAT.24.36.3">Wisha Yusa Uchiríntiatnak nékatsjai.</s>
      <s id="b.MAT.24.36.4">Antsu aya winia Aparuk nékawai' Tímiayi.</s>
     </seg>
     <seg type="verse" id="b.MAT.24.37">
      <s id="b.MAT.24.37.1">`Wi Tátiniur jeamtai yaunchu Nuai pujumia Nú tsawantin Túrunamia Núnisan átatui.</s>
     </seg>
     <seg type="verse" id="b.MAT.24.38">
      <s id="b.MAT.24.38.1">Nu tsawantin, tuke amaartsain, aya Júnisan aa asamtai yurumuk umarar pujuarmiayi.</s>
      <s id="b.MAT.24.38.2">Nuatnainiarmiayi.</s>
      <s id="b.MAT.24.38.3">Ni nawantrincha nuatmamtikiarmiayi.</s>
      <s id="b.MAT.24.38.4">Tura Tumá pujuiniai Nuai uunt kanunam enkemamtai</s>
     </seg>
     <seg type="verse" id="b.MAT.24.39">
      <s id="b.MAT.24.39.1">nu aents tuke nékainiatsain ama amaarak mash amuukarmiayi.</s>
      <s id="b.MAT.24.39.2">Núnisan átatui Wi Tátin jeamtai.</s>
     </seg>
     <seg type="verse" id="b.MAT.24.40">
      <s id="b.MAT.24.40.1">Nu tswantaik Jimiará shuar ajanam pujuttawai.</s>
      <s id="b.MAT.24.40.2">Chikichik junaktiatui tura Chíkichkia ikiunkittiawai.</s>
     </seg>
     <seg type="verse" id="b.MAT.24.41">
      <s id="b.MAT.24.41.1">Núnisan Jimiará nuwa shana nekeak pujuttawai.</s>
      <s id="b.MAT.24.41.2">Chikichik junaktiatui chikichcha ikiunkittiawai' Tímiayi.</s>
     </seg>
     <seg type="verse" id="b.MAT.24.42">
      <s id="b.MAT.24.42.1">`Nu asamtai atumsha iwiarnarum pujustarum.</s>
      <s id="b.MAT.24.42.2">Nekaachminiaiti uruk aintsuk taritjiarum.</s>
     </seg>
     <seg type="verse" id="b.MAT.24.44">
      <s id="b.MAT.24.44.1">Tuma asamtai aneara pujustarum.</s>
      <s id="b.MAT.24.44.2">Wi nekaachmanum Tátin Júnisan Enentáimpramniaiti.</s>
      <s id="b.MAT.24.44.3">Shuar ju kashi kasa Tátinian nekaanka Kánutsuk kasa Táawai tusa iwiarnar Nákasainti.</s>
      <s id="b.MAT.24.44.4">Núnisrum aneara pujutarum.'</s>
     </seg>
     <seg type="verse" id="b.MAT.24.45">
      <s id="b.MAT.24.45.1">`Shuar pénker uminian tura pénker Enentáimniun áujmatsattajai.</s>
      <s id="b.MAT.24.45.2">Nuna uuntri Yajá irauweak "Yurumátin jeamtai winia takartin ayuratarum" Tíchanpiash.</s>
     </seg>
     <seg type="verse" id="b.MAT.24.46">
      <s id="b.MAT.24.46.1">Nu takamtikniuncha ni uuntri taa takatrin Tímiatrusan Túran tarinkia shiir Enentáimtusainti.</s>
     </seg>
     <seg type="verse" id="b.MAT.24.47">
      <s id="b.MAT.24.47.1">Nekasan Tájame, umin asamtai ni uuntri Ashí ni waririn Wáitrúkat tusa takatan susattawai.</s>
     </seg>
     <seg type="verse" id="b.MAT.24.49">
      <s id="b.MAT.24.49.1">Antsu uuntur wau Táchattawai tusa takamtikin ni uuntri Yáintrin yajauch awajeak tura takatsuk aya Yurumátniun tura nampektinian wararkunka nu takamtikin yajauchiiti.</s>
     </seg>
     <seg type="verse" id="b.MAT.24.50">
      <s id="b.MAT.24.50.1">Turai ni uuntri aya aneachma taa nu takamtikniun, yajauch asamtai,</s>
     </seg>
     <seg type="verse" id="b.MAT.24.51">
      <s id="b.MAT.24.51.1">ti kakaram asutiattawai.</s>
      <s id="b.MAT.24.51.2">Yajauch shuar pujuinia nui akupkattawai.</s>
      <s id="b.MAT.24.51.3">Nuisha ti Wáitiak ti uuttiatui' Tímiayi Jesus.</s>
     </seg>
    </div>
    <div type="chapter" id="b.MAT.25">
     <seg type="verse" id="b.MAT.25.1">
      <s id="b.MAT.25.1.1">`Yus akupeamunam pachiinkiatin Júnis átatui.</s>
      <s id="b.MAT.25.1.2">Nuatnaikiatin Jísat akui tias nuwa natsa kantiran akaawar Nuátkattana nu aishmankan inkiun Jeá itiatai tusar wearmai.</s>
     </seg>
     <seg type="verse" id="b.MAT.25.2">
      <s id="b.MAT.25.2.1">Senku nuwa Enentáimcha armai.</s>
      <s id="b.MAT.25.2.2">Tura Chíkich senku nuwa Enentáimin armai.</s>
     </seg>
     <seg type="verse" id="b.MAT.25.3">
      <s id="b.MAT.25.3.1">Enentáimcha arma Nú nuwa aya akaamunak Juíniak amuukamtai yaraatniun asuitin Júkicharmai.</s>
     </seg>
     <seg type="verse" id="b.MAT.25.4">
      <s id="b.MAT.25.4.1">Antsu Chíkich senku Núwaka akaamuncha Juíniak tura ataksha amuukamtai yaraatniun asuitin Júkiarmai.</s>
     </seg>
     <seg type="verse" id="b.MAT.25.5">
      <s id="b.MAT.25.5.1">Tura Jíinkiarmatai nuatkatin aishman wari taachkui kari pujakui kanararmai.</s>
     </seg>
     <seg type="verse" id="b.MAT.25.6">
      <s id="b.MAT.25.6.1">Nuyá kashi ajapén shuar untsumuk "Pai nuatkatin winiawai.</s>
      <s id="b.MAT.25.6.2">Werirum inkiuntarum" timiai.</s>
     </seg>
     <seg type="verse" id="b.MAT.25.7">
      <s id="b.MAT.25.7.1">Tu untsumun antukar nantakiar kantiran akaatai tusar pujursarmai.</s>
     </seg>
     <seg type="verse" id="b.MAT.25.8">
      <s id="b.MAT.25.8.1">Nuyá senku nuwa Enentáimcha arma nu, Chíkich nuwa Enentáimniun tiarmai "Incha atumi asuitiri ishichik ajamprusaitia.</s>
      <s id="b.MAT.25.8.2">Ii kantirisha kajiniawai."</s>
     </seg>
     <seg type="verse" id="b.MAT.25.9">
      <s id="b.MAT.25.9.1">`Tutai Chíkich senku nuwa tiarmai "Atsá, Warí íncha jeartamchattaji.</s>
      <s id="b.MAT.25.9.2">Tura atumnia penké jeashtatui.</s>
      <s id="b.MAT.25.9.3">Nekaska surutainium werum sumaka utumtarum" tiarmai.'</s>
     </seg>
     <seg type="verse" id="b.MAT.25.10">
      <s id="b.MAT.25.10.1">`Tura Nuyá senku nuwa Enentáimcha arma nu, asuitian sumak utitiai tusar wéarai ukunam nuatkatin aishman tamai.</s>
      <s id="b.MAT.25.10.2">Túramtai Enentáimin nuwa arma nuka nuatnaikiatin Námpernam nuatkatniujai wayawarmai.</s>
      <s id="b.MAT.25.10.3">Túramtai Wáitin epeniarmai.</s>
     </seg>
     <seg type="verse" id="b.MAT.25.11">
      <s id="b.MAT.25.11.1">Tura epeniarai Enentáimcha nu Táarmai.</s>
      <s id="b.MAT.25.11.2">Tura tiarmai "Uuntá, waiti uratritia."</s>
     </seg>
     <seg type="verse" id="b.MAT.25.12">
      <s id="b.MAT.25.12.1">`Tu untsumainiakui nu uunt kajerak chichak "Cha, ṡYátsukaitrum?</s>
      <s id="b.MAT.25.12.2">Penké nékatsjarme" tiarmai."</s>
     </seg>
     <seg type="verse" id="b.MAT.25.13">
      <s id="b.MAT.25.13.1">Jesus nuna áujmatas umik Tímiayi "Aents Ajasuitjai tura Tátin tsawantrusha tura uruk ain Tátaj nusha nékatsrume.</s>
      <s id="b.MAT.25.13.2">Tuma asarum tuke iwiarnarum pujustarum' Tímiayi.</s>
     </seg>
     <seg type="verse" id="b.MAT.25.14">
      <s id="b.MAT.25.14.1">`Núnisan Wi Tátin Júnisaiti.</s>
      <s id="b.MAT.25.14.2">Shuar Chíkich nunkanam wéak~u ni takarniurin untsukar ni Kuítrin akanak Súsarmai.</s>
     </seg>
     <seg type="verse" id="b.MAT.25.15">
      <s id="b.MAT.25.15.1">Chikichkiniak senku mir (5.000) Kuítian susamai.</s>
      <s id="b.MAT.25.15.2">Chikichnasha Jimiará mir (2.000) Kuítian susamai.</s>
      <s id="b.MAT.25.15.3">Tura chikichnasha chikichik mir (1.000) Kuítian susamai.</s>
      <s id="b.MAT.25.15.4">Nii takastin jearma nujai métek Súsarmai.</s>
      <s id="b.MAT.25.15.5">Tura ikiuak Yajá wemai.</s>
     </seg>
     <seg type="verse" id="b.MAT.25.16">
      <s id="b.MAT.25.16.1">Takarin senku mir Kuítian achikmia nujai takakmas ataksha senku mir Kuítian patakmai.</s>
     </seg>
     <seg type="verse" id="b.MAT.25.17">
      <s id="b.MAT.25.17.1">Chikichcha Núnisan Jimiará Míran achikmia nujai takakmas ataksha Jimiará Míran patakmai.</s>
     </seg>
     <seg type="verse" id="b.MAT.25.18">
      <s id="b.MAT.25.18.1">Tura Chíkich shuar ni Uuntrí Kuítrin chikichik Míran achikmia nuna waa taur úukmai.'</s>
     </seg>
     <seg type="verse" id="b.MAT.25.19">
      <s id="b.MAT.25.19.1">`Nuyá ukunam nu shuara uuntri Támai.</s>
      <s id="b.MAT.25.19.2">Tura Kuítian Súkiarma nujai itiurkarmakit tusa untsukarmai.</s>
     </seg>
     <seg type="verse" id="b.MAT.25.20">
      <s id="b.MAT.25.20.1">Emka senku mir Kuítian achikmia nu tamai.</s>
      <s id="b.MAT.25.20.2">Nuyá ni uuntrin Chíkich senku mir patakman suak timiai "Uuntá, senku mir kuit surusmame.</s>
      <s id="b.MAT.25.20.3">Pai, atak senku Míran patasmajai."</s>
     </seg>
     <seg type="verse" id="b.MAT.25.21">
      <s id="b.MAT.25.21.1">`Takui ni uuntri timiai "Ti pénker takakmauwitme.</s>
      <s id="b.MAT.25.21.2">Nekas uminiaitme.</s>
      <s id="b.MAT.25.21.3">Ishichkijiaisha ti pénker takakma asakmin ti Núkap yamaikia amastatjai.</s>
      <s id="b.MAT.25.21.4">Winí wayam wijiai ti shiir warasta" timiai.'</s>
     </seg>
     <seg type="verse" id="b.MAT.25.22">
      <s id="b.MAT.25.22.1">`Nuyá Chíkich shuar Jimiará Míran achikmia nu Tarí timiai "Uuntá, Jimiará mir surusmame.</s>
      <s id="b.MAT.25.22.2">Pai, ataksha Jimiará Míran patasmajai."</s>
     </seg>
     <seg type="verse" id="b.MAT.25.23">
      <s id="b.MAT.25.23.1">`Takui ni uuntri timiai "Ti penker takakmauwitme.</s>
      <s id="b.MAT.25.23.2">Nekas uminiaitme.</s>
      <s id="b.MAT.25.23.3">Ishichkijiaisha ti pénker takakma asakmin ti Núkap yamaikia amastatjai.</s>
      <s id="b.MAT.25.23.4">Winí wayam wijiai ti shiir warasta" timiai.'</s>
     </seg>
     <seg type="verse" id="b.MAT.25.24">
      <s id="b.MAT.25.24.1">`Nuyá Chíkich shuar chikichik Míran achikmia nu Tarí timiai "Uuntá, ti kajen asakmin tura araachiatam tura atsaamprachiatam Júurtuktarum tiniu asakmin</s>
     </seg>
     <seg type="verse" id="b.MAT.25.25">
      <s id="b.MAT.25.25.1">sapijmiakun ame Kuítrumniaka Nunká Táutran úukmajai.</s>
      <s id="b.MAT.25.25.2">Pai, Juíiti ame surukmiam nu" timiai.'</s>
     </seg>
     <seg type="verse" id="b.MAT.25.26">
      <s id="b.MAT.25.26.1">`Takui ni uuntri timiai "Ameka yajauchiitme.</s>
      <s id="b.MAT.25.26.2">Aya Nákiitme.</s>
      <s id="b.MAT.25.26.3">Wi araachiatan tura atsaamprachiatan Júurtuktarum Tíniuitme Túrutsumek.</s>
     </seg>
     <seg type="verse" id="b.MAT.25.27">
      <s id="b.MAT.25.27.1">Tu Enentáimkiumka ṡurukamtai kuit-iruntainiam ikiurtuschamam?</s>
      <s id="b.MAT.25.27.2">Nuikia wi Táakun patasan Achikiáajai" timiai.</s>
     </seg>
     <seg type="verse" id="b.MAT.25.28">
      <s id="b.MAT.25.28.1">Nuna tinia nui wajainian tiarmai "Ju shuar Chikichík mir kuit atankirum tias mir Kuítian takaka nu susatarum.</s>
     </seg>
     <seg type="verse" id="b.MAT.25.29">
      <s id="b.MAT.25.29.1">Kame Núkap takakna Nú shuar ataksha patatnastatui tura ampiniartatui.</s>
      <s id="b.MAT.25.29.2">Antsu ishichik takakna nusha ishichik takakuitiat jurunkittiawai.</s>
     </seg>
     <seg type="verse" id="b.MAT.25.30">
      <s id="b.MAT.25.30.1">Ju umichu shuarsha aa kiritniunam ajapatarum.</s>
      <s id="b.MAT.25.30.2">Nui ti Wáitiak ti uuttiatui" timiai".</s>
      <s id="b.MAT.25.30.3">Tu áujmatsamiayi Jesus.</s>
     </seg>
     <seg type="verse" id="b.MAT.25.31">
      <s id="b.MAT.25.31.1">Jesus áujmatuk Tímiayi `Aents Ajasuitjiana nu Ashí akupin ajasan Yusa suntari énkekma winittiajai.</s>
      <s id="b.MAT.25.31.2">Tura Uunt Akupin asan shiir pujutairui pujustatjai.</s>
     </seg>
     <seg type="verse" id="b.MAT.25.32">
      <s id="b.MAT.25.32.1">Túramtai Ashí nunkanmaya aents Winia irunturartatui.</s>
      <s id="b.MAT.25.32.2">Túrunawarmatai akantrartatjai.</s>
      <s id="b.MAT.25.32.3">Murikiu Wáinin kachurtinian tura kachurtichujai akanea Nútisanak Shuáran akantrattajai.</s>
     </seg>
     <seg type="verse" id="b.MAT.25.33">
      <s id="b.MAT.25.33.1">Tura kachurtichunka, pénkera nuna, untsuuruini awajsartatjai.</s>
      <s id="b.MAT.25.33.2">Tura kachurtinniaka, yajauchia nuna, menaaruini awajsartatjai.</s>
     </seg>
     <seg type="verse" id="b.MAT.25.34">
      <s id="b.MAT.25.34.1">Túran nekas Uunt Akupin asan untsuuruini wajainian Títiatjai "Atumniaka winia Apar shiir awajtamsaitrume.</s>
      <s id="b.MAT.25.34.2">Wi akupeajna nui winitiarum.</s>
      <s id="b.MAT.25.34.3">Yus nunkan najanamia Tímianaik átum nui warastinian tsankatramkamiarme.</s>
     </seg>
     <seg type="verse" id="b.MAT.25.35">
      <s id="b.MAT.25.35.1">Kame Wi Tsukamá wekai ayurtuamiarme.</s>
      <s id="b.MAT.25.35.2">Kitiama wekaisha umartin surusmiarme.</s>
      <s id="b.MAT.25.35.3">Wait Ajá wekaisha itiaararum ajamprusmiarme.</s>
     </seg>
     <seg type="verse" id="b.MAT.25.36">
      <s id="b.MAT.25.36.1">Pushir atsaisha átumka surusmiarme.</s>
      <s id="b.MAT.25.36.2">Jaa tepaisha Iiráimiarme.</s>
      <s id="b.MAT.25.36.3">Sepunam enketaisha tarum Iiráimiarme" Títiatjai.</s>
     </seg>
     <seg type="verse" id="b.MAT.25.37">
      <s id="b.MAT.25.37.1">Tutai untsuuruini wajainia turutiartatui "Uuntá, ṡurutia Tsukamá wekaamnisha ayuramaj~i.</s>
      <s id="b.MAT.25.37.2">Urutiá iisha kitiama Wekáa wainkiarsha umartincha amasmaj~i.</s>
     </seg>
     <seg type="verse" id="b.MAT.25.38">
      <s id="b.MAT.25.38.1">Tura urutia wait Ajá wekaamnisha tura pushiram mamurmataisha iisha amasmaj~i.</s>
     </seg>
     <seg type="verse" id="b.MAT.25.39">
      <s id="b.MAT.25.39.1">Urutia iisha jaa tepamin tura sepunam enketmin wainkiarsha winitir iimiaj~i?" turutiartatui.'</s>
     </seg>
     <seg type="verse" id="b.MAT.25.40">
      <s id="b.MAT.25.40.1">`Turutainiakui Wi Uunt Akupin asan tiartatjai "Nekasan Tájarme, Ashí ju Wíi shuar péejchachisha waitnentramarum nu Winia anentakum Túraitrume" tiartatjai' Tímiayi.</s>
     </seg>
     <seg type="verse" id="b.MAT.25.41">
      <s id="b.MAT.25.41.1">`Wi Uunt Akupin asan menaaruini wajainian tiartatjai "Atumsha Yajá wetarum.</s>
      <s id="b.MAT.25.41.2">Yajauchijiai yuminkramuitrume.</s>
      <s id="b.MAT.25.41.3">Yus uunt iwianchi ni suntarijiai tuke kajinkiashtin jinium apeatniua nui wétatrume atumsha.</s>
     </seg>
     <seg type="verse" id="b.MAT.25.42">
      <s id="b.MAT.25.42.1">Atumka Wi tsukamai ayurtuachmarme.</s>
      <s id="b.MAT.25.42.2">Kitiamaisha umartin suruschamarme.</s>
     </seg>
     <seg type="verse" id="b.MAT.25.43">
      <s id="b.MAT.25.43.1">Wait Ajá wekaisha ikiatrachmarme.</s>
      <s id="b.MAT.25.43.2">Pushirun imiampraisha entsartin suruschamarme.</s>
      <s id="b.MAT.25.43.3">Jaa tepaisha tura sepunam enketaisha iiraichmarme" tiartatjai.'</s>
     </seg>
     <seg type="verse" id="b.MAT.25.44">
      <s id="b.MAT.25.44.1">`Tutai niisha turutiartatui "ṡUrutia, Uuntá, tsukamakmesha, kitiamakmesha, wait Ajaknísha, pushiram imiampramsha, Jáakmesha, tura sepunam wait Ajá pujamnisha iisha winitir Yáinchamaj~i?" turutiartatui.'</s>
     </seg>
     <seg type="verse" id="b.MAT.25.45">
      <s id="b.MAT.25.45.1">`Wi Uunt Akupin asan tiartatjai "Nekasan Tájarme, Ashí Wíi shuar, péejchachisha waitnentrachmarum nui Winiasha Túrutachuitrume" tiartatjai.</s>
     </seg>
     <seg type="verse" id="b.MAT.25.46">
      <s id="b.MAT.25.46.1">Nu shuarka tuke Wáitsatniunam weartatui.</s>
      <s id="b.MAT.25.46.2">Tura Yus achikma ainia nusha tuke iwiaaku Yusjai pujustinnium weartatui" Tímiayi Jesus.</s>
     </seg>
    </div>
    <div type="chapter" id="b.MAT.26">
     <seg type="verse" id="b.MAT.26.1">
      <s id="b.MAT.26.1.1">Jesus Ashí nuna tinia umik ni unuiniamurin tiarmiayi</s>
     </seg>
     <seg type="verse" id="b.MAT.26.2">
      <s id="b.MAT.26.2.1">"Atumsha nékarme, Paskua jisat jeatin jimiarchik tsawant ajasai.</s>
      <s id="b.MAT.26.2.2">Nui Wi Aents Ajasu asamtai Krúsnum Máawarti tusar surutkartatui" Tímiayi.</s>
     </seg>
     <seg type="verse" id="b.MAT.26.3">
      <s id="b.MAT.26.3.1">Nuyá Israer-patri uuntrisha Israer-shuara jintinniurisha Israer-shuara uuntrisha Kaipiasa jeen áarin iruntrarmiayi.</s>
      <s id="b.MAT.26.3.2">Kaipiassha Israer-patri uuntriyayi.</s>
     </seg>
     <seg type="verse" id="b.MAT.26.4">
      <s id="b.MAT.26.4.1">Nui anankatin chichamjai Jesus achikiar maatai tusar chichaman jurusarmiayi.</s>
     </seg>
     <seg type="verse" id="b.MAT.26.5">
      <s id="b.MAT.26.5.1">Tura tiarmiayi "Jístatin Túrachminiaiti aents téetet ajarain tusar."</s>
     </seg>
     <seg type="verse" id="b.MAT.26.6">
      <s id="b.MAT.26.6.1">Jesus Petania péprunam pujus tunamaru Semunka jeen pujumiayi.</s>
     </seg>
     <seg type="verse" id="b.MAT.26.7">
      <s id="b.MAT.26.7.1">Nui pujai nuwa ti kuit Jeá kunkuinian Arapástru tutai kaya najanamunam piakun itiamiayi.</s>
      <s id="b.MAT.26.7.2">Tura Jesus misanam Yurumátaj tusa pujan Tarí nu kunkuinian ukatramiayi.</s>
     </seg>
     <seg type="verse" id="b.MAT.26.8">
      <s id="b.MAT.26.8.1">Túramtai ni unuiniamuri nuna iisar kajerkar tiarmiayi "ṡUrukamtai au kunkuin Imiá Kuítniasha aantrasha wasurea?</s>
     </seg>
     <seg type="verse" id="b.MAT.26.9">
      <s id="b.MAT.26.9.1">Antsu ti kuitjai suruk shuar Kuítrincha ainia nuna Yáitskesha" tiarmiayi.</s>
     </seg>
     <seg type="verse" id="b.MAT.26.10">
      <s id="b.MAT.26.10.1">Jesus tuinian anturak tiarmiayi "ṡUrukamtai ju nuwa yajauch Enentáimtarum?</s>
      <s id="b.MAT.26.10.2">Túrutana ju ti pénkeran Túrayi.</s>
     </seg>
     <seg type="verse" id="b.MAT.26.11">
      <s id="b.MAT.26.11.1">Kuítrincha tuke atumjai pujushtatuak.</s>
      <s id="b.MAT.26.11.2">Antsu Wikia atumjai tuke pujushtatjai.</s>
     </seg>
     <seg type="verse" id="b.MAT.26.12">
      <s id="b.MAT.26.12.1">Ju nuwa kunkuinjai ukatrurai juka, Wi iwiarnastin asamtai aitkiarayi.</s>
     </seg>
     <seg type="verse" id="b.MAT.26.13">
      <s id="b.MAT.26.13.1">Nekasan Tájarme, Ashí nunkanam uwempratin chicham etsernakui tuke ju nuwa pachinias etsernaktatui.</s>
      <s id="b.MAT.26.13.2">Túramtai ni Túramuri kajinmankishtatui" Tímiayi.</s>
     </seg>
     <seg type="verse" id="b.MAT.26.14">
      <s id="b.MAT.26.14.1">Nuyá Jesus tuse (12) unuiniamunmaya chikichik ni naari Jútas Iskariúti Jesusan suruktaj tusa Israer-patri uuntriin wémiayi.</s>
     </seg>
     <seg type="verse" id="b.MAT.26.15">
      <s id="b.MAT.26.15.1">Tura jeari Tímiayi "Jesusan achikia amakui ṡUrutmá akirkaintrum?"</s>
      <s id="b.MAT.26.15.2">Takui trainta (30) Kuítian akikiarmiayi.</s>
     </seg>
     <seg type="verse" id="b.MAT.26.16">
      <s id="b.MAT.26.16.1">Nu akikiam Jútas itiurak Jesusan Súsaraintiaj tu Enentáimias wekaimiayi.</s>
     </seg>
     <seg type="verse" id="b.MAT.26.17">
      <s id="b.MAT.26.17.1">Wakapruachu tantan Yurumáinia Nú Námper yama nankamkui Jesusa unuiniamuri tariar aniasarmiayi "ṡTui paskua Námper iwiaarakrin Yurumáttam?" tiarmiayi.</s>
     </seg>
     <seg type="verse" id="b.MAT.26.18">
      <s id="b.MAT.26.18.1">Tuíniakui Jesus Tímiayi "Péprunam wetarum.</s>
      <s id="b.MAT.26.18.2">Nui Chikichík shuara jeen jearum titiarum "Uunta chichaak "Winia tsawantur ishichik ajasai.</s>
      <s id="b.MAT.26.18.3">Tuma asan paskua namperan winia unuiniamurjai ame jeemiin Yurumátjai" tawai" titiarum" Tímiayi.</s>
     </seg>
     <seg type="verse" id="b.MAT.26.19">
      <s id="b.MAT.26.19.1">Tutai ni unuiniamuri wear Jesus timia nuna umikiar paskua nampertin Yurumátniun iwiararmiayi.</s>
     </seg>
     <seg type="verse" id="b.MAT.26.20">
      <s id="b.MAT.26.20.1">Tura kashi Ajasái Jesus ni tuse (12) unuiniamurijiai misanam yurumuk pujumiayi.</s>
     </seg>
     <seg type="verse" id="b.MAT.26.21">
      <s id="b.MAT.26.21.1">Nui Yurumáiniai Jesus tiarmiayi "Nekasan Tájarme, átum pujarmena Juyá chikichik Winia surutkattawai."</s>
     </seg>
     <seg type="verse" id="b.MAT.26.22">
      <s id="b.MAT.26.22.1">Nuna takui ti Kúntuts Enentáimprar mai Aní awajiarmiayi "Uuntá, ṡWiáshitiaj?"</s>
     </seg>
     <seg type="verse" id="b.MAT.26.23">
      <s id="b.MAT.26.23.1">Mai tu awajenam Jesus tiarmiayi "Wi Nú pininnuman jimiartukan yuajna ju Winia surutkattawai.</s>
     </seg>
     <seg type="verse" id="b.MAT.26.24">
      <s id="b.MAT.26.24.1">Wi Aents Ajasu asan Yus Chicham tana nujai métek Túrunattajai.</s>
      <s id="b.MAT.26.24.2">Túrasha shuar Winia surutkattana nuka ti Asutniátin asa akiinmainchu ajakuiti" Tímiayi.</s>
     </seg>
     <seg type="verse" id="b.MAT.26.25">
      <s id="b.MAT.26.25.1">Nuyá Jútas suruktaj tana nu Niin Tímiayi "Uuntá nuikia ṡWiáshitiaj?"</s>
      <s id="b.MAT.26.25.2">Takui Jesus Tímiayi "Ee, nekas ámetme."</s>
     </seg>
     <seg type="verse" id="b.MAT.26.26">
      <s id="b.MAT.26.26.1">Tura yurumuk pujuiniai Jesus yurumkan achik Yúsan yuminsamiayi.</s>
      <s id="b.MAT.26.26.2">Tura puur ni unuiniamurin suiniak Tímiayi "Ju yuatarum.</s>
      <s id="b.MAT.26.26.3">Juka winia ayashruiti."</s>
     </seg>
     <seg type="verse" id="b.MAT.26.27">
      <s id="b.MAT.26.27.1">Nuyá pininkian achik Yúsan yuminsamiayi.</s>
      <s id="b.MAT.26.27.2">Tura suiniak tiarmiayi "Jusha Ashí umartarum.</s>
     </seg>
     <seg type="verse" id="b.MAT.26.28">
      <s id="b.MAT.26.28.1">Juka winia numparuiti.</s>
      <s id="b.MAT.26.28.2">Tura winia numpar Puármatai, yamaram chicham nekas uminkiattawai tawai.</s>
      <s id="b.MAT.26.28.3">Tura Puármatai Untsurí shuara tunaarin tsankurattawai.</s>
     </seg>
     <seg type="verse" id="b.MAT.26.29">
      <s id="b.MAT.26.29.1">Tura ataksha átum Yus akupea nui jeatsrumnin ju uwa yumirin umarchattajai.</s>
      <s id="b.MAT.26.29.2">Tura tsawant jeamtai atumjai Yus akupeana nui yamarman umartatjai" Tímiayi Jesus.</s>
     </seg>
     <seg type="verse" id="b.MAT.26.30">
      <s id="b.MAT.26.30.1">Yús-kantan Kantamáwar umikiar Uriwiu Náinnium wearmiayi.</s>
     </seg>
     <seg type="verse" id="b.MAT.26.31">
      <s id="b.MAT.26.31.1">Nui Jesus Tímiayi "Ju kashi átum Winia Ashí natsantrurtatrume.</s>
      <s id="b.MAT.26.31.2">Kame Yus-Papinium aarmaiti "Murikiu Wáinniun mantuattajai Túram murik pisarartatui."</s>
      <s id="b.MAT.26.31.3">Tu aarmaiti.</s>
     </seg>
     <seg type="verse" id="b.MAT.26.32">
      <s id="b.MAT.26.32.1">Tura nantakin Kariréa nunkanam Wi émkattajai átum wéatsrumin."</s>
     </seg>
     <seg type="verse" id="b.MAT.26.33">
      <s id="b.MAT.26.33.1">Takui Pítiur Tímiayi "Chíkich natsantramainakuisha wikia Túrashtatjai."</s>
     </seg>
     <seg type="verse" id="b.MAT.26.34">
      <s id="b.MAT.26.34.1">Tutai Jesus Tímiayi "Nekasan Tájame, ju kashi atash shiniatsain Menaintiú natsantrurtatme."</s>
     </seg>
     <seg type="verse" id="b.MAT.26.35">
      <s id="b.MAT.26.35.1">Pítiur Tímiayi "Maa, Amijiai métek Mántuiniakuisha penkesha natsantrashtatjame."</s>
      <s id="b.MAT.26.35.2">Ashí ni unuiniamuri Núnisan tiarmiayi.</s>
     </seg>
     <seg type="verse" id="b.MAT.26.36">
      <s id="b.MAT.26.36.1">Nuyá Jesus ni unuiniamurijiai Jitsemaní Náartin ajanam Jeá Tímiayi "Juí pujusrum Nákarsatarum.</s>
      <s id="b.MAT.26.36.2">Aranta ai wena Yúsan áujsatjai."</s>
     </seg>
     <seg type="verse" id="b.MAT.26.37">
      <s id="b.MAT.26.37.1">Tinia Pítruncha tura mai Sepetéu Uchirí Jukí wémiayi.</s>
      <s id="b.MAT.26.37.2">Nuisha ti Kúntuts Enentáimiuk wake mesekmiayi.</s>
     </seg>
     <seg type="verse" id="b.MAT.26.38">
      <s id="b.MAT.26.38.1">Nuyá Jesus Tímiayi "Ti Kúntuts jakamnia Enentáimjai.</s>
      <s id="b.MAT.26.38.2">Atumsha jui pujusrum Wijiai métek Iwiáa pujutarum."</s>
     </seg>
     <seg type="verse" id="b.MAT.26.39">
      <s id="b.MAT.26.39.1">Tinia Jesus arantach we nui tikishmar tsuntsuma Yúsan áujeak Tímiayi "Winia Aparú, Wi Túrunatniua nu Nusháa iwiaramniaitkiuinkia ju Wáitsatniua nu tsankatrukaip.</s>
      <s id="b.MAT.26.39.2">Tura Wi wakeraj Núniska áchati antsu Ame wakeram Núnis Atí" áujuk Tímiayi.</s>
     </seg>
     <seg type="verse" id="b.MAT.26.40">
      <s id="b.MAT.26.40.1">Nuyá ni menaintiu unuiniamuri pujuiniamunam waketki Kanúu pujuinian jeariar Pítrun Tímiayi "Atumka chikichik úraksha Wijiai Iwiáa pujutin ṡtujinkiarmek?</s>
     </seg>
     <seg type="verse" id="b.MAT.26.41">
      <s id="b.MAT.26.41.1">Iwiáa pujusrum Yus áujsatarum.</s>
      <s id="b.MAT.26.41.2">Tunáa nupettamkairap.</s>
      <s id="b.MAT.26.41.3">Enentáimin ti wakeriniaitrume Túrasha ayashim pimpiruiti."</s>
     </seg>
     <seg type="verse" id="b.MAT.26.42">
      <s id="b.MAT.26.42.1">Tinia ataksha we Yúsan áujeak Tímiayi "Winia Aparú, Wi Imiá nekasan Wáitsatniuitkiuinkia nuikia Ame wakeramna nu Atí."</s>
      <s id="b.MAT.26.42.2">Tu áujsamiayi.</s>
     </seg>
     <seg type="verse" id="b.MAT.26.43">
      <s id="b.MAT.26.43.1">Nuyá ataksha taa ni menaintiu unuiniamuri tarimiayi.</s>
      <s id="b.MAT.26.43.2">Tura kari ti nupeteam ataksha Kanúu pujuarmiayi.</s>
     </seg>
     <seg type="verse" id="b.MAT.26.44">
      <s id="b.MAT.26.44.1">Túmainiakui niin ikiukin ataksha áujmia Núnisan Yúsan áujsataj tusa waketkimiayi.</s>
     </seg>
     <seg type="verse" id="b.MAT.26.45">
      <s id="b.MAT.26.45.1">Aujas umik ni unuiniamuri pujamunman wémiayi.</s>
      <s id="b.MAT.26.45.2">Tura tiarmiayi "Antsu yamaikia kanarum ayampratarum.</s>
      <s id="b.MAT.26.45.3">Ura jeayi.</s>
      <s id="b.MAT.26.45.4">Wi Aents Ajasu ain, tunaarintin shuarnum surunkatin jeayi.</s>
     </seg>
     <seg type="verse" id="b.MAT.26.46">
      <s id="b.MAT.26.46.1">Wari nantaktiarum.</s>
      <s id="b.MAT.26.46.2">Wéartai.</s>
      <s id="b.MAT.26.46.3">Súrutna nu winiawai" Tímiayi.</s>
     </seg>
     <seg type="verse" id="b.MAT.26.47">
      <s id="b.MAT.26.47.1">Jesus tu chichai Jútas Támiayi.</s>
      <s id="b.MAT.26.47.2">Nusha ni unuiniamuriyayi.</s>
      <s id="b.MAT.26.47.3">Nujaisha Untsurí shuar puniajaisha tura numijiaisha winiarmiayi.</s>
      <s id="b.MAT.26.47.4">Nu shuaran Israer-patri uuntrisha Israer-shuara uuntrisha akupka ármiayi.</s>
     </seg>
     <seg type="verse" id="b.MAT.26.48">
      <s id="b.MAT.26.48.1">Jútas, Jesusan sura, tuke Jesusai jeatsuk nu shuaran tiarmiayi "Wi miniakkan mukunattajna Núiti.</s>
      <s id="b.MAT.26.48.2">Nu achiktarum."</s>
     </seg>
     <seg type="verse" id="b.MAT.26.49">
      <s id="b.MAT.26.49.1">Nu asamtai Jesusan Tarí "Winiajai Uuntá" tinia mukunamiayi.</s>
     </seg>
     <seg type="verse" id="b.MAT.26.50">
      <s id="b.MAT.26.50.1">Takui Jesus Tímiayi "Amikrú, ṡWarí winitiam?"</s>
      <s id="b.MAT.26.50.2">Nuyá achikiar Jesusan Júkiarmiayi.</s>
     </seg>
     <seg type="verse" id="b.MAT.26.51">
      <s id="b.MAT.26.51.1">Nui chikichik Jesusa Tsaníakmari ni puniarin ukuiniak shuara kuishin tsupirkamiayi.</s>
      <s id="b.MAT.26.51.2">Nu shuarsha Israer-patri uuntri takarniuriyayi.</s>
     </seg>
     <seg type="verse" id="b.MAT.26.52">
      <s id="b.MAT.26.52.1">Túramtai Jesus Tímiayi "Puniarum enkeata.</s>
      <s id="b.MAT.26.52.2">Ashí puniajai Máanainia nusha puniajai mantamnashtatuak.</s>
     </seg>
     <seg type="verse" id="b.MAT.26.53">
      <s id="b.MAT.26.53.1">Wi wakeraknaka winia Aparun Timiá Untsurí suntarin seakui Páchitsuk akupturkainti. ṡNu nékatsmek?</s>
     </seg>
     <seg type="verse" id="b.MAT.26.54">
      <s id="b.MAT.26.54.1">Tura nuna Túramtainkia Yus-Chichamnum tana nu uminkiachainti" Tímiayi.</s>
     </seg>
     <seg type="verse" id="b.MAT.26.55">
      <s id="b.MAT.26.55.1">Nuna tinia Jesus nu shuaran tiarmiayi "Atum Kasá achiktaj tawa Nútiksarum puniajaisha numijiaisha tarutniurme.</s>
      <s id="b.MAT.26.55.2">Kame Ashí tsawantai Yusa Jeen atumjai pujusan Yus-Chichaman etsermiajai.</s>
      <s id="b.MAT.26.55.3">Nuisha achirkachmarme.</s>
     </seg>
     <seg type="verse" id="b.MAT.26.56">
      <s id="b.MAT.26.56.1">Antsu yamaikia yaunchu Yúsnan etserin aararmia nu Umínkiatí tusarum Jútikrarme."</s>
      <s id="b.MAT.26.56.2">Tu Tímiayi Jesus.</s>
      <s id="b.MAT.26.56.3">Nuyá ni unuiniamuri Jesusan Níniak ikiuiniak pisararmiayi.</s>
     </seg>
     <seg type="verse" id="b.MAT.26.57">
      <s id="b.MAT.26.57.1">Shuar Jesusan achikiarmia nusha Kaipiasai Júkiarmiayi.</s>
      <s id="b.MAT.26.57.2">Nusha Israer-patri Uuntríyayi.</s>
      <s id="b.MAT.26.57.3">Nuisha Israer-shuara jintinniurisha Israer-shuara uuntri armia nusha irunar matsamarmiayi.</s>
     </seg>
     <seg type="verse" id="b.MAT.26.58">
      <s id="b.MAT.26.58.1">Tura Pítiur árantak Jesusan nemarkin uuntri jeen aari jeamiayi.</s>
      <s id="b.MAT.26.58.2">Tura suntarjai tsanin pujusmiayi Jesusan itiurkartin tusa.</s>
     </seg>
     <seg type="verse" id="b.MAT.26.59">
      <s id="b.MAT.26.59.1">Tura Israer-patri uuntrisha Israer-shuara uuntrisha tura Ashí naamka uunt armia nusha Jesusan wait-chichamjai Súmamtikiatai tusar áujmatiarmiayi.</s>
     </seg>
     <seg type="verse" id="b.MAT.26.60">
      <s id="b.MAT.26.60.1">Untsurí shuar ántar tsanumpruiniakuisha Máatin chichaman nekaracharmiayi.</s>
      <s id="b.MAT.26.60.2">Nuyá Jimiará shuar tsanumpruiniak</s>
     </seg>
     <seg type="verse" id="b.MAT.26.61">
      <s id="b.MAT.26.61.1">tiarmiayi "Ju aishman chichaak "Yusa Uunt Jeen yumpuaran ataksha Menaintiú tsawantin jeamminiaitjai," tu chichamai" tiarmiayi.</s>
     </seg>
     <seg type="verse" id="b.MAT.26.62">
      <s id="b.MAT.26.62.1">Nuyá Israer-patri uuntri wajaki Jesusan Tímiayi "ṡAimtsumek.</s>
      <s id="b.MAT.26.62.2">Turamainia nusha anturmammek?"</s>
     </seg>
     <seg type="verse" id="b.MAT.26.63">
      <s id="b.MAT.26.63.1">Túrasha Jesus tuke aimchamiayi.</s>
      <s id="b.MAT.26.63.2">Túmakui Israer-patri uuntri chicharuk "Nekas iwiaaku Yusa Náariin Tájame nekasa nu Táchakminkia Yus iirmastatui. ṡAme Krístukaitiam.</s>
      <s id="b.MAT.26.63.3">Yusa Uchirínkaitiam?</s>
      <s id="b.MAT.26.63.4">Paant Etsérkatá" Tímiayi.</s>
     </seg>
     <seg type="verse" id="b.MAT.26.64">
      <s id="b.MAT.26.64.1">Tutai Jesus Tímiayi "Ee, ame Támena Núitjai.</s>
      <s id="b.MAT.26.64.2">Tura ataksha atumin Tájarme, wi Aents Ajasu asan ti kakaram Yusa untsuurini pujai Wáitkiáttarme.</s>
      <s id="b.MAT.26.64.3">Tura yuranminiam winiaisha Wáitkiáttarme" Tímiayi.</s>
     </seg>
     <seg type="verse" id="b.MAT.26.65">
      <s id="b.MAT.26.65.1">Nuyá Patri uuntri nuna antuk ti kajek ni pushiri jaak Tímiayi "Ju aishman ni chichamejai Yúsan nekas yajauch chicharniuiti.</s>
      <s id="b.MAT.26.65.2">Nuyásha ṡWarí atsumaj~i?</s>
      <s id="b.MAT.26.65.3">Atumsha Yúsan yajauch chicharu antukcharumek.</s>
     </seg>
     <seg type="verse" id="b.MAT.26.66">
      <s id="b.MAT.26.66.1">ṡWaritia Enentáimprum?"</s>
      <s id="b.MAT.26.66.2">Tutai "Sumamayi.</s>
      <s id="b.MAT.26.66.3">Mantamnati" tiarmiayi.</s>
     </seg>
     <seg type="verse" id="b.MAT.26.67">
      <s id="b.MAT.26.67.1">Tiar usukiawarmiayi yapiniam.</s>
      <s id="b.MAT.26.67.2">Tura awattiarmiayi.</s>
      <s id="b.MAT.26.67.3">Chikichcha yapiniam awati wishikiainiak tiarmiayi</s>
     </seg>
     <seg type="verse" id="b.MAT.26.68">
      <s id="b.MAT.26.68.1">"Ame Krístuchukaitiam. ṡYa awattama? iitsuk nekaata."</s>
      <s id="b.MAT.26.68.2">Tu chichariarmiayi.</s>
     </seg>
     <seg type="verse" id="b.MAT.26.69">
      <s id="b.MAT.26.69.1">Nu Túmain Pítiur aa pujai nuwa chikichik jeari Tímiayi "Amesha ju Kariréanmaya Jesus tutaijiai wekaichamkam."</s>
     </seg>
     <seg type="verse" id="b.MAT.26.70">
      <s id="b.MAT.26.70.1">Tutai Pítiur Ashí ántuiniamunam Tímiayi "Nékatsjai. ṡWarittsuk chichaam?"</s>
     </seg>
     <seg type="verse" id="b.MAT.26.71">
      <s id="b.MAT.26.71.1">Nuna tinia Jíinkitiaj tusa wéai Chíkich shuar Wáiniak nui pujuinian tiarmiayi "Au aishmansha Nasarétnumia Jesusjai wekainiuiti."</s>
     </seg>
     <seg type="verse" id="b.MAT.26.72">
      <s id="b.MAT.26.72.1">Tutai Pítiur ataksha Tímiayi "Nekasan Tájarme, ju aishmankan penké nékatsjai."</s>
     </seg>
     <seg type="verse" id="b.MAT.26.73">
      <s id="b.MAT.26.73.1">Arusan nui pujuarmia nu Pítrun tariar tiarmiayi "Nekas amesha aujai wekaimiame.</s>
      <s id="b.MAT.26.73.2">Warí, chichammijiai Páantaiti."</s>
     </seg>
     <seg type="verse" id="b.MAT.26.74">
      <s id="b.MAT.26.74.1">Tutai Pítiur "nekas Yus iirui" taku Tímiayi "Nu aishmankan penké nékatsjai."</s>
      <s id="b.MAT.26.74.2">Nuna tai atash shiniukmiayi.</s>
     </seg>
     <seg type="verse" id="b.MAT.26.75">
      <s id="b.MAT.26.75.1">Túramtai Pítiur Jesus nuik Tímia nuna Enentáimpramiayi.</s>
      <s id="b.MAT.26.75.2">"Atash shiniatsain Menaintiú natsantrurtatme" Tímiayi Jesus.</s>
      <s id="b.MAT.26.75.3">Pítiur nuna Enentáimiar jiinki we ti uutmiayi.</s>
     </seg>
    </div>
    <div type="chapter" id="b.MAT.27">
     <seg type="verse" id="b.MAT.27.1">
      <s id="b.MAT.27.1.1">Kashin tsawarmatai Israer-patri uuntrisha Israer-shuara uuntrisha Jesus maatai tiarmiayi.</s>
     </seg>
     <seg type="verse" id="b.MAT.27.2">
      <s id="b.MAT.27.2.1">Tiar Jesusan jinkiawar apachi uuntrin Punsiu Piratui Júkiarmiayi.</s>
     </seg>
     <seg type="verse" id="b.MAT.27.3">
      <s id="b.MAT.27.3.1">Jútas Jesusan suruk tura Máatai Tuínian antuk Enentáimiar trainta Kuítian Israer-patri uuntrincha Israer-shuara uuntrincha awantukiarmiayi.</s>
     </seg>
     <seg type="verse" id="b.MAT.27.4">
      <s id="b.MAT.27.4.1">Tura Tímiayi "Nu aishman tunaarinchan Máatarum tusan surukan wi sumamajai."</s>
      <s id="b.MAT.27.4.2">Takui tiarmiayi "Nusha iijiaisha Warí urukatin.</s>
      <s id="b.MAT.27.4.3">Nuka amek iischatniukaitiam."</s>
     </seg>
     <seg type="verse" id="b.MAT.27.5">
      <s id="b.MAT.27.5.1">Tinia Jútas nui Yusa Uunt Jee Kuítian utsan ikiuak Nuyá we kajempramiayi.</s>
     </seg>
     <seg type="verse" id="b.MAT.27.6">
      <s id="b.MAT.27.6.1">Nuyá Israer-patri uuntri nu Kuítian Júukar tiarmiayi "Ju kuit shuar sumakma asamtai Yusa Kuítrijiai irurchamniaiti."</s>
     </seg>
     <seg type="verse" id="b.MAT.27.7">
      <s id="b.MAT.27.7.1">Tura nuamtak áujmatsar "nunka sumaktai" tiar Nuwe Najantai nunkan sumakarmiayi yajaya shuar nui iwiarsatniun.</s>
     </seg>
     <seg type="verse" id="b.MAT.27.8">
      <s id="b.MAT.27.8.1">Shuar sumakma kuitjai sumakma asamtai yamaisha Numpá Nunka tuke Tuíniawai.</s>
     </seg>
     <seg type="verse" id="b.MAT.27.10">
      <s id="b.MAT.27.10.1">Nujai yaunchu Yúsnan etserin Jeremías timia nu uminkiamiayi: "Uunt Yus turutmia Núnisan Túrawarmiayi.</s>
      <s id="b.MAT.27.10.2">Israer-shuar trainta Kuítian seawarmatai nuna akantrar nujai Nuwe Najantai nunkan sumakarmiayi."</s>
      <s id="b.MAT.27.10.3">Tu aarmiayi.</s>
     </seg>
     <seg type="verse" id="b.MAT.27.11">
      <s id="b.MAT.27.11.1">Jesusan apachi uuntriin ejeniarmatai nii aniasmiayi "ṡNekasmek Israer-shuara uunt Akupniuríntiam?"</s>
      <s id="b.MAT.27.11.2">Tutai Jesus "Ame Támena Núitjai' Tímiayi.</s>
     </seg>
     <seg type="verse" id="b.MAT.27.12">
      <s id="b.MAT.27.12.1">Nuyá Israer-patri uuntrisha Israer-shuara uuntrisha Súmamtikia Jesus pachischamiayi.</s>
     </seg>
     <seg type="verse" id="b.MAT.27.13">
      <s id="b.MAT.27.13.1">Nuyá Piratu Tímiayi "Ashí yajauch chichartamainia nu ṡanturmammek?"</s>
     </seg>
     <seg type="verse" id="b.MAT.27.14">
      <s id="b.MAT.27.14.1">Tútaisha Jesus penké aimkiachmiayi.</s>
      <s id="b.MAT.27.14.2">Túmakui akupin ti Enentáimiar Títinian nekaachmiayi.</s>
     </seg>
     <seg type="verse" id="b.MAT.27.15">
      <s id="b.MAT.27.15.1">Jísat tsawantin apachi uuntri Israer-shuar shiir Enentáimprarat tusa sepunam enketun shuar wakeramun jiiki ankant akupniuyayi.</s>
     </seg>
     <seg type="verse" id="b.MAT.27.16">
      <s id="b.MAT.27.16.1">Nui sepunam Tunáa shuar Parapás Náartin pujumiayi.</s>
      <s id="b.MAT.27.16.2">Ashí shuar nékarmiayi.</s>
     </seg>
     <seg type="verse" id="b.MAT.27.17">
      <s id="b.MAT.27.17.1">Tuma asamtai Piratu Israer-shuar iruntrarun aniasmiayi "ṡYana ankant akupkat tusarum wakerarum.</s>
      <s id="b.MAT.27.17.2">Parapásnak akupkattaj; Kristu tutai Jesusnak akupkattaj?"</s>
      <s id="b.MAT.27.17.3">Tímiayi.</s>
     </seg>
     <seg type="verse" id="b.MAT.27.18">
      <s id="b.MAT.27.18.1">Kame Israer-shuar ántar kajerainiak ni itiarmian nekaamiayi.</s>
     </seg>
     <seg type="verse" id="b.MAT.27.19">
      <s id="b.MAT.27.19.1">Tura Piratu nuna inintrak pujai ni Nuarí chichaman akuptukmiayi.</s>
      <s id="b.MAT.27.19.2">"Ju pénker aishman Súmamtikiatniujai pachiinkiaip.</s>
      <s id="b.MAT.27.19.3">Mesekranam nii aitkiatniun nekaan Wáitsan tsawarjai" Tímiayi.</s>
     </seg>
     <seg type="verse" id="b.MAT.27.20">
      <s id="b.MAT.27.20.1">Túrasha Israer-patri uuntrisha Israer-shuara uuntrisha "Parapás ankant Wetí, tura Jesus mantamnati" titiarum tusar Shuáran akatrarmiayi.</s>
     </seg>
     <seg type="verse" id="b.MAT.27.21">
      <s id="b.MAT.27.21.1">Apachi akupniuri ataksha aniasarmiayi "Ju Jimiará aentsun ṡyana ankant akupkat tusarum wakerarum?"</s>
      <s id="b.MAT.27.21.2">Tutai "Parapás" tiarmiayi.</s>
     </seg>
     <seg type="verse" id="b.MAT.27.22">
      <s id="b.MAT.27.22.1">Tutai aniasarmiayi "Jesusnasha.</s>
      <s id="b.MAT.27.22.2">Yusa Anaikiamuri Kristu tuinia nunasha, ṡItiúrkáttaja?"</s>
      <s id="b.MAT.27.22.3">Tutai Ashí "Krúsnum Máatá" tiarmiayi.</s>
     </seg>
     <seg type="verse" id="b.MAT.27.23">
      <s id="b.MAT.27.23.1">Tuíniakui Piratu tiarmiayi "ṡWarí yajauchinia Túrait?"</s>
      <s id="b.MAT.27.23.2">Tutai kakantar untsumuk "Krúsnum Máatá" tiarmiayi.</s>
     </seg>
     <seg type="verse" id="b.MAT.27.24">
      <s id="b.MAT.27.24.1">Tura Piratu Jesus uwemtikrachminiaitkiui antsu Ashí shuar charaatum ajainiakui entsa uturtitiarum tusa seamiayi.</s>
      <s id="b.MAT.27.24.2">Tura Ashí iimiainiain ikijmiak Tímiayi "Ju pénker aishman Máatniunam wikia pachiintsujai.</s>
      <s id="b.MAT.27.24.3">Antsu atumek iistarum."</s>
     </seg>
     <seg type="verse" id="b.MAT.27.25">
      <s id="b.MAT.27.25.1">Tutai Ashí shuar tiarmiayi "Iik ii shuarijiai ju aishman Máatin iistaji."</s>
     </seg>
     <seg type="verse" id="b.MAT.27.26">
      <s id="b.MAT.27.26.1">Nuyá Piratu Parapásan ankant akupkamiayi.</s>
      <s id="b.MAT.27.26.2">Tura Jesus Asutiárum Krúsnum Máatárum tusa akupkamiayi.</s>
     </seg>
     <seg type="verse" id="b.MAT.27.27">
      <s id="b.MAT.27.27.1">Nuyá akupin pujutai jeanam akupniu suntari Jesusan Júkiar Ashí suntaraim irunturarmiayi.</s>
     </seg>
     <seg type="verse" id="b.MAT.27.28">
      <s id="b.MAT.27.28.1">Tura pushiri aitkiar akupin entsatain kapaaku pushin aentsrarmiayi.</s>
     </seg>
     <seg type="verse" id="b.MAT.27.29">
      <s id="b.MAT.27.29.1">Múuknúmsha tawaspan janki najanamun etsemtikiarmiayi.</s>
      <s id="b.MAT.27.29.2">Tura karisun akupniu numiria aaniun Untsuuríni ataksarmiayi.</s>
      <s id="b.MAT.27.29.3">Túrawar wishikiainiak tikishmatrar tiarmiayi "Israer-shuara uunt akupniurinme."</s>
     </seg>
     <seg type="verse" id="b.MAT.27.30">
      <s id="b.MAT.27.30.1">Tiar usukiarmiayi.</s>
      <s id="b.MAT.27.30.2">Tura karisun jurukiar Múuknum awatiarmiayi.</s>
     </seg>
     <seg type="verse" id="b.MAT.27.31">
      <s id="b.MAT.27.31.1">Tura Núkap wishikrar kapaaku pushin aitkiar ni pushirin aentsrarmiayi.</s>
      <s id="b.MAT.27.31.2">Nuyá Krúsnum maatai tusar Júkiarmiayi.</s>
     </seg>
     <seg type="verse" id="b.MAT.27.32">
      <s id="b.MAT.27.32.1">Jesusan Jukí wésar Serini nunkanmaya shuaran, ni naari Semun, Jesusa Krúsrin jurukit tusar achikiarmiayi.</s>
     </seg>
     <seg type="verse" id="b.MAT.27.33">
      <s id="b.MAT.27.33.1">Nuyá Kúrkutanam ejeniarmiayi.</s>
      <s id="b.MAT.27.33.2">Kúrkutaka, shuar chichamjainkia, muuka ukunch Tútainti.</s>
     </seg>
     <seg type="verse" id="b.MAT.27.34">
      <s id="b.MAT.27.34.1">Nui Jesusan umutai Yapájai pachimpra najanamun aartaj tusar Súsarmiayi.</s>
      <s id="b.MAT.27.34.2">Tura Jesus apas iis umarchamiayi.</s>
     </seg>
     <seg type="verse" id="b.MAT.27.35">
      <s id="b.MAT.27.35.1">Krúsnum ajintrurar suntar Yáki Jesusa pushirin jukit tusar nakurusar awakmakua nuna Súsarmiayi.</s>
      <s id="b.MAT.27.35.2">Nújainkia yaunchu Yúsnan etserin aarmia nu uminkiamiayi: "Winia entsarmarun akantrarmiayi tura nakurusar awakmakua nuna winia pushirun Súsarmiayi."</s>
      <s id="b.MAT.27.35.3">Tu aarmiayi.</s>
     </seg>
     <seg type="verse" id="b.MAT.27.36">
      <s id="b.MAT.27.36.1">Nuyá Wáinkiatai tusar pujursarmiayi.</s>
     </seg>
     <seg type="verse" id="b.MAT.27.37">
      <s id="b.MAT.27.37.1">Tura urukamtai Máamuit Ashí aents nekaawarti tusa aarman muuknumaani anujtukarmiayi.</s>
      <s id="b.MAT.27.37.2">JUITI JESUS, ISRAERA UUNT AKUPNIURI Tu aarmauyayi.</s>
     </seg>
     <seg type="verse" id="b.MAT.27.38">
      <s id="b.MAT.27.38.1">Núnisan Niijiai métek Jimiará kasa chikichkin untsuurnumani tura chikichnasha menaanmani Krúsnum Máawarmiayi.</s>
     </seg>
     <seg type="verse" id="b.MAT.27.39">
      <s id="b.MAT.27.39.1">Shuar nui nankaamainiak muuke peatar wishikiainiak</s>
     </seg>
     <seg type="verse" id="b.MAT.27.40">
      <s id="b.MAT.27.40.1">tiarmiayi "Ame Yusa Uunt Jee Sáakim Menaintiú tsawantin jeamtatjai Tíchakaitiam.</s>
      <s id="b.MAT.27.40.2">Nekas Yusa Uchirínkiumka Krúsnumia akaikim uwemprata" tiarmiayi.</s>
     </seg>
     <seg type="verse" id="b.MAT.27.41">
      <s id="b.MAT.27.41.1">Núnisan Israer-patri uuntrisha, Israer-shuara jintinniurisha, Pariséusha, Israer-shuara uuntrisha, Jesusan wishikiainiak nuamtak tiarmiayi</s>
     </seg>
     <seg type="verse" id="b.MAT.27.42">
      <s id="b.MAT.27.42.1">"Chikichnaka uwemtikraiti tura Nínkikia uwemtsui.</s>
      <s id="b.MAT.27.42.2">Israera Uunt Akupniuríntkiunka Krúsnumia akaikimtai nekas Enentáimtustatji.</s>
     </seg>
     <seg type="verse" id="b.MAT.27.43">
      <s id="b.MAT.27.43.1">"Yúsan nekas Enentáimtiniaitjai" tawai.</s>
      <s id="b.MAT.27.43.2">Wátsek, Yus nekas Niin aneakka uwemtikrati.</s>
      <s id="b.MAT.27.43.3">"Wi Yusa Uchiríntjai" turamchamkaj~i" tiarmiayi.</s>
     </seg>
     <seg type="verse" id="b.MAT.27.44">
      <s id="b.MAT.27.44.1">Kasá shuarsha Niijiai ajintruamu armia nusha Niin wishikrarmiayi.</s>
     </seg>
     <seg type="verse" id="b.MAT.27.45">
      <s id="b.MAT.27.45.1">Nuyá tutupin ai tee ajasmiayi.</s>
      <s id="b.MAT.27.45.2">Túrunayat ataksha aanku Tsáapin ajasmiayi.</s>
     </seg>
     <seg type="verse" id="b.MAT.27.46">
      <s id="b.MAT.27.46.1">Nuni ai Jesus kakantar untsumkamiayi.</s>
      <s id="b.MAT.27.46.2">"Erí, Erí, rama sapaktani' Tímiayi.</s>
      <s id="b.MAT.27.46.3">Nusha shuar chichamjainkia "Yusrú, Yusrú, ṡurukamtai ajapa ikiurkiniam?" tawai.</s>
     </seg>
     <seg type="verse" id="b.MAT.27.47">
      <s id="b.MAT.27.47.1">Shuar nui wajarmia nusha nuna Enentáimtsuk antukar tiarmiayi "Yaunchu Yúsnan etserniun Eríasan untsuawai."</s>
     </seg>
     <seg type="verse" id="b.MAT.27.48">
      <s id="b.MAT.27.48.1">Tura chikichik tsékenki we uruchin itiamiayi.</s>
      <s id="b.MAT.27.48.2">Tura churuinian ajamper sapapjai Ijiú mukunati tusa susamiayi.</s>
     </seg>
     <seg type="verse" id="b.MAT.27.49">
      <s id="b.MAT.27.49.1">Tura chikichcha Wíshikeak tiarmiayi "Iniáisatá, Erías Tarí uwemtikratpiash."</s>
     </seg>
     <seg type="verse" id="b.MAT.27.50">
      <s id="b.MAT.27.50.1">Jesus ataksha kakantar untsumak Nuyá jakamiayi.</s>
     </seg>
     <seg type="verse" id="b.MAT.27.51">
      <s id="b.MAT.27.51.1">Nu chichamaik Yusa Uunt Jee tarach ajamu yakiiniya achik nunkaani tseu jaanakmiayi.</s>
      <s id="b.MAT.27.51.2">Nunkasha úurkamiayi.</s>
      <s id="b.MAT.27.51.3">Kayasha jakukarmiayi.</s>
     </seg>
     <seg type="verse" id="b.MAT.27.52">
      <s id="b.MAT.27.52.1">Núnisan iwiarsamusha uraniarmatai Untsurí Yus-shuar Jákarusha nantakiarmiayi.</s>
     </seg>
     <seg type="verse" id="b.MAT.27.53">
      <s id="b.MAT.27.53.1">Nusha emka Jesus nantakmiatai niisha nantakiar iwiarsamun ikiukiar Yusa péprurin Jerusarénnum wayawarmatai Untsurí shuar Wáinkiarmiayi.</s>
     </seg>
     <seg type="verse" id="b.MAT.27.54">
      <s id="b.MAT.27.54.1">Nuyá suntar Jesusan Wáinkiarmia nusha tura ni Kapitiántrisha nunka úurkamtai Nuyá chikichcha ashammai ajasmatai ti sapijmiakarmiayi.</s>
      <s id="b.MAT.27.54.2">Tura tiarmiayi "Ju aishman nekas Yusa Uchirínti."</s>
     </seg>
     <seg type="verse" id="b.MAT.27.55">
      <s id="b.MAT.27.55.1">Nuisha nuwa Jesusan nemariarmia nu, arant wajasar, ii wajaarmiayi.</s>
      <s id="b.MAT.27.55.2">Nusha Kariréanmaya pataatukiar Jesusan yainki ejeniarmiayi.</s>
     </seg>
     <seg type="verse" id="b.MAT.27.56">
      <s id="b.MAT.27.56.1">Nujai Máktaranmaya Marisha, Sepetéu nuwésha, tura Chíkich Marisha ármiayi.</s>
      <s id="b.MAT.27.56.2">Chíkich Marikia Jakupuncha tura Jusencha Nukuríyayi.</s>
     </seg>
     <seg type="verse" id="b.MAT.27.57">
      <s id="b.MAT.27.57.1">Kiarai shuar ti Kuítrintin Arimatéu péprunmaya ni naari Jusé Támiayi.</s>
      <s id="b.MAT.27.57.2">Nusha Jesusan Enentáimtiniuyayi.</s>
     </seg>
     <seg type="verse" id="b.MAT.27.58">
      <s id="b.MAT.27.58.1">Nii Piratui we Jesusa ayashin seamiayi.</s>
      <s id="b.MAT.27.58.2">Niin Súsarat tusa Piratu akupkamiayi.</s>
     </seg>
     <seg type="verse" id="b.MAT.27.59">
      <s id="b.MAT.27.59.1">Túram Jusé Jesusa ayashin krusnumia jusa ti pénker tarachjai penuarmiayi.</s>
     </seg>
     <seg type="verse" id="b.MAT.27.60">
      <s id="b.MAT.27.60.1">Tura kaya waa Táurmanum yamaram amia nui iwiarsamiayi.</s>
      <s id="b.MAT.27.60.2">Ni iwiarsatin Táumtikramunam Jusé iwiarsamiayi.</s>
      <s id="b.MAT.27.60.3">Iwiaras kaya uuntjai etektuk ikiuak wémiayi.</s>
     </seg>
     <seg type="verse" id="b.MAT.27.61">
      <s id="b.MAT.27.61.1">Nuisha Máktaranmaya Marísha tura Chíkich Marísha iwiarsamunam naka ii pujuarmiayi.</s>
     </seg>
     <seg type="verse" id="b.MAT.27.62">
      <s id="b.MAT.27.62.1">Nú Kíarain ayampratin tsawantna mash iwiarnakui Israer-patri uuntrisha Pariséusha Piratui wearmiayi.</s>
     </seg>
     <seg type="verse" id="b.MAT.27.63">
      <s id="b.MAT.27.63.1">Tura tiarmiayi "Uuntá, nu Wáitrin aishman iwiaaku pujus "Menaintiú tsawant jakan nantaktiatjai" Tíniuyi.</s>
     </seg>
     <seg type="verse" id="b.MAT.27.64">
      <s id="b.MAT.27.64.1">Nu asamtai iwiarsamunam menaintiu tsawant suntar Wáinkiarat tusa akuptukta.</s>
      <s id="b.MAT.27.64.2">Ni unuiniamuri kashi tariar tura ni ayashin kasamkar "Pai, nantakni" Shuáran tiarain.</s>
      <s id="b.MAT.27.64.3">Jujainkia nuna nankaamas Shuáran anankawarainti" tiarmiayi.</s>
     </seg>
     <seg type="verse" id="b.MAT.27.65">
      <s id="b.MAT.27.65.1">Tutai Piratu tiarmiayi "Nui suntar takakrume.</s>
      <s id="b.MAT.27.65.2">Werum iwiarsamu urakchamnia pénker Wáinkiatárum."</s>
     </seg>
     <seg type="verse" id="b.MAT.27.66">
      <s id="b.MAT.27.66.1">Tutai wear iwiarsamun urankashti tusar etektukma inkiunmanum serajai yakarar ni aarmarin anujtukarmiayi.</s>
      <s id="b.MAT.27.66.2">Tura suntarnasha awajtukiarmiayi.</s>
     </seg>
    </div>
    <div type="chapter" id="b.MAT.28">
     <seg type="verse" id="b.MAT.28.1">
      <s id="b.MAT.28.1.1">Ayampratin tsawant nankaamasmatai tumintin yama tsawaana ai Máktaranmaya Marisha Chíkich Marijiai iwiarsamu iyutai tusar wearmiayi.</s>
     </seg>
     <seg type="verse" id="b.MAT.28.2">
      <s id="b.MAT.28.2.1">Tumai Yusa suntari nayaimpinmaya iwiarsamun Tarí kaya atutkamun urak nui pujusmiayi.</s>
      <s id="b.MAT.28.2.2">Túmakui nunka ti úurkamiayi.</s>
     </seg>
     <seg type="verse" id="b.MAT.28.3">
      <s id="b.MAT.28.3.1">Yusa suntarisha peemia Tímiatrus Wínchauyayi.</s>
      <s id="b.MAT.28.3.2">Pushirisha ti puju áuyayi.</s>
     </seg>
     <seg type="verse" id="b.MAT.28.4">
      <s id="b.MAT.28.4.1">Tura iwiarsamun Wáiniarmia Nú suntarsha nuna Wáinkiar ashamainiak ti kurankarmiayi.</s>
      <s id="b.MAT.28.4.2">Jaká ainis ajasarmiayi.</s>
     </seg>
     <seg type="verse" id="b.MAT.28.5">
      <s id="b.MAT.28.5.1">Nuyá nayaimpinmaya suntar nuwan Tímiayi "Ashamkairap.</s>
      <s id="b.MAT.28.5.2">Jesus Krúsnum Máawarmia nu eatsrumek.</s>
     </seg>
     <seg type="verse" id="b.MAT.28.6">
      <s id="b.MAT.28.6.1">Juinkia pujatsui.</s>
      <s id="b.MAT.28.6.2">Nii timia Núnisan nantakniuiti.</s>
      <s id="b.MAT.28.6.3">Pai, aepsarma nu iitiarum.</s>
     </seg>
     <seg type="verse" id="b.MAT.28.7">
      <s id="b.MAT.28.7.1">Wárik wérum ni unuiniamuri "Jesus jakamunmaya nantakni tura wari Kariréanam wétatui.</s>
      <s id="b.MAT.28.7.2">Nui werirum Wáinkiáttarme" titiarum.</s>
      <s id="b.MAT.28.7.3">Wats, nunak Tájai" Tímiayi.</s>
     </seg>
     <seg type="verse" id="b.MAT.28.8">
      <s id="b.MAT.28.8.1">Tutai nu nuwa iwiarsamunmaya Wárik Jíinkiar ashamainiayat ti warasar tseke waketkiarmiayi ni unuiniamurin ujaktai tusar.</s>
     </seg>
     <seg type="verse" id="b.MAT.28.9">
      <s id="b.MAT.28.9.1">Tumai Jesus wantintiukarmiayi.</s>
      <s id="b.MAT.28.9.2">Tura "pujarmek" takui Jesusan tariar tikishmatrar nawencha miniakrusar shiir awajsarmiayi.</s>
     </seg>
     <seg type="verse" id="b.MAT.28.10">
      <s id="b.MAT.28.10.1">Túram Jesus tiarmiayi "Ashamprukairap.</s>
      <s id="b.MAT.28.10.2">Werum winia yatsur ujatruktarum.</s>
      <s id="b.MAT.28.10.3">Kariréanam Weartí.</s>
      <s id="b.MAT.28.10.4">Nui wear Wáitkiartatui.</s>
      <s id="b.MAT.28.10.5">Tu ujaktarum" Tímiayi.</s>
     </seg>
     <seg type="verse" id="b.MAT.28.11">
      <s id="b.MAT.28.11.1">Nuwa wéarmatai iwiarsamu Wáinin suntarsha péprunam wéar Israer-patri uuntrin Ashí Túrunamun ujakarmiayi.</s>
     </seg>
     <seg type="verse" id="b.MAT.28.12">
      <s id="b.MAT.28.12.1">Niisha nuna antukar Israer-shuara uuntrijiai áujmatsatai tusar wearmiayi.</s>
      <s id="b.MAT.28.12.2">Aujmatsar suntaran ti Kuít akikiar</s>
     </seg>
     <seg type="verse" id="b.MAT.28.13">
      <s id="b.MAT.28.13.1">tiarmiayi "Atumsha étserkuram "Kashi kanararin ni unuiniamuri taar Jesusa ayashin kasamkarmai" titiarum.</s>
     </seg>
     <seg type="verse" id="b.MAT.28.14">
      <s id="b.MAT.28.14.1">Tura akupin átum kanarman nekamtaisha niijiai ii iwiarattaji atumin yajauch awajtamsain tusar" tiarmiayi.</s>
     </seg>
     <seg type="verse" id="b.MAT.28.15">
      <s id="b.MAT.28.15.1">Nuyá suntarsha Kuítian achikiar tiarmia nuna Tímiatrusan Titiái tusar wéarmiayi.</s>
      <s id="b.MAT.28.15.2">Tura tuke yamaisha Israer-shuar tu Túrunaiti Tuíniawai.</s>
     </seg>
     <seg type="verse" id="b.MAT.28.16">
      <s id="b.MAT.28.16.1">Nuyá ni auntse (11) unuiniamuri Kariréanam wéarmiayi.</s>
      <s id="b.MAT.28.16.2">Tura Jesus timia Nú nainnium jeawar</s>
     </seg>
     <seg type="verse" id="b.MAT.28.17">
      <s id="b.MAT.28.17.1">nui Jesusan Wáinkiar tikishmatrarmiayi.</s>
      <s id="b.MAT.28.17.2">Kame Chíkichka Jesusashit Tuíniayat Niin Wáinkiar tikishmatrarmiayi.</s>
     </seg>
     <seg type="verse" id="b.MAT.28.18">
      <s id="b.MAT.28.18.1">Nuyá Jesus Tíjiuch Tantá Tímiayi "Ashí nayaimpinmasha nunkasha akupkatniun kakarman surusuiti.</s>
     </seg>
     <seg type="verse" id="b.MAT.28.19">
      <s id="b.MAT.28.19.1">Tuma asamtai Ashí nunkanam werum Ashí shuar jintintiarum Wíi shuar awajsatarum.</s>
      <s id="b.MAT.28.19.2">Túrarum Yus Apa Náarijiai, Yus Uchi Náarijiai, tura Yus Wakani Náarijiai imiaitiarum.</s>
     </seg>
     <seg type="verse" id="b.MAT.28.20">
      <s id="b.MAT.28.20.1">Ashí atumin Wi akatramajrum nu Nútiksarmek umiktin unuiniartarum.</s>
      <s id="b.MAT.28.20.2">Tura ju nekaatarum: Tuke tsawantai ikiutsuk atumjai pujuttajai" Tímiayi Jesus.</s>
     </seg>
    </div>
   </div>
   <div type="book" id="b.MAR">
    <div type="chapter" id="b.MAR.1">
     <seg type="verse" id="b.MAR.1.1">
      <s id="b.MAR.1.1.1">Jui Jesukrístunu shiir chicham Nánkameawai.</s>
      <s id="b.MAR.1.1.2">Jesukrístu Yusa Uchirínti.</s>
     </seg>
     <seg type="verse" id="b.MAR.1.2">
      <s id="b.MAR.1.2.1">Yuska imiakratin Juankan pachis ni etserniurin Isayasan ti yaunchu ni Papiriin juna aamtikramiayi: "Iisiana, ame wéamurmin emka Wetí tusan winia akatramurun akupeajai.</s>
      <s id="b.MAR.1.2.2">Niisha ame jintimin iwiarattawai.</s>
     </seg>
     <seg type="verse" id="b.MAR.1.3">
      <s id="b.MAR.1.3.1">Niisha aents atsamunam untsumuk juna Títiatui: "Uunta jinti iwiarturtarum; naka awajsatarum."</s>
      <s id="b.MAR.1.3.2">Nuke aarmaiti.</s>
     </seg>
     <seg type="verse" id="b.MAR.1.4">
      <s id="b.MAR.1.4.1">Wats, aents atsamunam imiakratin Juan imiaittsa pujus étseruk, ""tunaarun Yus asakatrurat" tusarum, Enentáim Yapajiárum imiantiarum" Tímiayi.</s>
     </seg>
     <seg type="verse" id="b.MAR.1.5">
      <s id="b.MAR.1.5.1">Anturkatai tusar Ashí Jutía nunkanmaya shuar tura Jerusarén peprunmaya shuarsha Niin tariarmiayi.</s>
      <s id="b.MAR.1.5.2">Taar, ni tunaarin ujakarmatai, Juan Jurtan entsanam imiainiarmiayi.</s>
     </seg>
     <seg type="verse" id="b.MAR.1.6">
      <s id="b.MAR.1.6.1">Juansha kamiriu ure najantramun entsauyayi.</s>
      <s id="b.MAR.1.6.2">Emenmamkesha nuapeyayi.</s>
      <s id="b.MAR.1.6.3">Tura chinijiai yutai-Títikriatsnasha yuuyayi.</s>
     </seg>
     <seg type="verse" id="b.MAR.1.7">
      <s id="b.MAR.1.7.1">Niisha aentsun ujaak Tímiayi "Wíjiainkia nankaamas ana nu winia ukurui winittiawai.</s>
      <s id="b.MAR.1.7.2">Niisha nekas ii Uuntri asamtai, wikia tsuntsumpruan ni sapatri jinkiamurinkisha atitrachminiaitjai.</s>
     </seg>
     <seg type="verse" id="b.MAR.1.8">
      <s id="b.MAR.1.8.1">Wikia entsajain aya ayashmin imiaajrume, antsu Ninkia imiantinia aanis Yusa Wakani atumi Enentáin enketramprattarme" Tímiayi.</s>
     </seg>
     <seg type="verse" id="b.MAR.1.9">
      <s id="b.MAR.1.9.1">Juan aentsun imiak pujurainiai, Jesuska Nasarét pepru Kariréa nunkanam ana Nuyá jiinki Juankan tarimiayi.</s>
      <s id="b.MAR.1.9.2">Tura Juan Jurtan entsanam Jesusan imiaimiayi.</s>
     </seg>
     <seg type="verse" id="b.MAR.1.10">
      <s id="b.MAR.1.10.1">Nuin, Jesus entsaya jiiniuk, nayaimpin uranniun Wáinkiamiayi.</s>
      <s id="b.MAR.1.10.2">Tura Yusa Wakanín Yámpitsa Núnin najanar Niin taarun Wáinkiamiayi.</s>
     </seg>
     <seg type="verse" id="b.MAR.1.11">
      <s id="b.MAR.1.11.1">Tura nayaimpinmaya chichaamun juna antukmiayi, "Ameka winia aneamu Uchiruitme.</s>
      <s id="b.MAR.1.11.2">Amin shiir Enentáimtajme."</s>
     </seg>
     <seg type="verse" id="b.MAR.1.12">
      <s id="b.MAR.1.12.1">Nuyá Wárik Yusa Wakaní Jesusan atsamunam jukimiayi.</s>
     </seg>
     <seg type="verse" id="b.MAR.1.13">
      <s id="b.MAR.1.13.1">Tura nui, yajasma yujamunam, kuarenta tsawant pujumiayi.</s>
      <s id="b.MAR.1.13.2">Nui pujai uunt iwianch Satanás naartin Jesusan nekapsataj tusa pujurmiayi.</s>
      <s id="b.MAR.1.13.3">Túramtai Jesusan Wáinkiatai tusar nayaimpinmaya suntar tariarmiayi.</s>
     </seg>
     <seg type="verse" id="b.MAR.1.14">
      <s id="b.MAR.1.14.1">Ukunam, Juankan sepunam enkeawarmatai, Jesuska Kariréa nunkanam Yusa akupeamurin pachis shiir chichaman etserki Támiayi.</s>
     </seg>
     <seg type="verse" id="b.MAR.1.15">
      <s id="b.MAR.1.15.1">"Tsawant jeayi.</s>
      <s id="b.MAR.1.15.2">Shuarnum Yusa akupeamuri jeatemai.</s>
      <s id="b.MAR.1.15.3">Tuma asamtai, yaunchu Enentáimsamuram Yapajiárum, Uwempratin Chicham umirkatarum" tu etserkamiayi.</s>
     </seg>
     <seg type="verse" id="b.MAR.1.16">
      <s id="b.MAR.1.16.1">Jesus Kariréa antumianka Kánmatkariin wekas, namakan achinian Semunnasha ni yachi Antresnasha nekan ajuntuk pujuinian Wáinkiamiayi.</s>
     </seg>
     <seg type="verse" id="b.MAR.1.17">
      <s id="b.MAR.1.17.1">Wáiniak "Nemartustarum, Tímiayi.</s>
      <s id="b.MAR.1.17.2">Namak achiarmena Nútiksanak aentsun-eau Yusna arti tusan awajsatjarme" Tímiayi.</s>
     </seg>
     <seg type="verse" id="b.MAR.1.18">
      <s id="b.MAR.1.18.1">Tura nuyanka ni nekarin ajapa ikiuiniak Jesusan nemarsarmiayi.</s>
     </seg>
     <seg type="verse" id="b.MAR.1.19">
      <s id="b.MAR.1.19.1">Nuyasha Jesus ishichik arantach wesa, Sepetéu Uchirín Jakupun ni yachin Juánnasha kanunam ni nekarin Apáa pujuinian Wáinkiarmiayi.</s>
     </seg>
     <seg type="verse" id="b.MAR.1.20">
      <s id="b.MAR.1.20.1">Wáiniak, nemartusta tusa untsukarmiayi.</s>
      <s id="b.MAR.1.20.2">Tutai ni Aparíncha, ni apari takarniurincha kanunam ikiuiniak Jesusan nemarsarmiayi.</s>
     </seg>
     <seg type="verse" id="b.MAR.1.21">
      <s id="b.MAR.1.21.1">Nuyá Kapernáum péprunam jeawarmiayi.</s>
      <s id="b.MAR.1.21.2">Nui Israer-shuara ayampratin tsawantri jeakui Jesus Israer-shuar iruntainiam Wayá Yus-Chichaman unuiniamiayi.</s>
     </seg>
     <seg type="verse" id="b.MAR.1.22">
      <s id="b.MAR.1.22.1">Tura ni jintinniuri jintintiarmia nuna iniankas uunt chichamjai Jesus Jintíakui ni chichamen anturkar ti Enentáimprarmiayi.</s>
     </seg>
     <seg type="verse" id="b.MAR.1.23">
      <s id="b.MAR.1.23.1">Nuisha nu iruntainiam aishman iwianchruku ámiayi.</s>
      <s id="b.MAR.1.23.2">Niisha untsumuk</s>
     </seg>
     <seg type="verse" id="b.MAR.1.24">
      <s id="b.MAR.1.24.1">"ṡWarí itiurtamkattsamea incha taum, Nasarétnumia Jesusa?</s>
      <s id="b.MAR.1.24.2">Wikia nékajme.</s>
      <s id="b.MAR.1.24.3">Ametme Tunaartichu Yúsaiya winiamna nu.</s>
      <s id="b.MAR.1.24.4">Iin emestamprataj tusam Táchamek" Tímiayi.</s>
     </seg>
     <seg type="verse" id="b.MAR.1.25">
      <s id="b.MAR.1.25.1">Tutai, Jesus kakantar chicharuk "Takamátsatá.</s>
      <s id="b.MAR.1.25.2">Ni Enentáiya Jíinkitia, Tájame" Tímiayi.</s>
     </seg>
     <seg type="verse" id="b.MAR.1.26">
      <s id="b.MAR.1.26.1">Tutai íwianch aishmankan ukurak ajakninkiar untsumak kakaar aa Jíinkimiayi.</s>
     </seg>
     <seg type="verse" id="b.MAR.1.27">
      <s id="b.MAR.1.27.1">Nuna Wáinkiar, ashamkar Nuámtak aniniaisarmiayi. "ṡAusha warinkit.</s>
      <s id="b.MAR.1.27.2">Yamaram chicham Warí chichamait?</s>
      <s id="b.MAR.1.27.3">Ju Jesuska Timiá kakaram asa ímia iwianchin akupeatsuk.</s>
      <s id="b.MAR.1.27.4">Iisiana umirainiatsuk" tiarmiayi.</s>
     </seg>
     <seg type="verse" id="b.MAR.1.28">
      <s id="b.MAR.1.28.1">Tura ti Wárik nu Túrunamu Ashí Kariréa nunkanam antunkamiayi.</s>
     </seg>
     <seg type="verse" id="b.MAR.1.29">
      <s id="b.MAR.1.29.1">Nuyá Israer-shuara iruntai jeenia jiinki Jesuska Jakupujai Juanjaisha we, Semun ni yachi Antresjai pujuarmia nui jeawarmiayi.</s>
     </seg>
     <seg type="verse" id="b.MAR.1.30">
      <s id="b.MAR.1.30.1">Semunka tsatsari tsuer peaknum jaa tepemiayi.</s>
      <s id="b.MAR.1.30.2">Núnaka Wárik Jesusan ujakarmiayi.</s>
     </seg>
     <seg type="verse" id="b.MAR.1.31">
      <s id="b.MAR.1.31.1">Nuinkia Jesus Werí uwejnum achik iniantkimiayi.</s>
      <s id="b.MAR.1.31.2">Tura nu chichamaik michatramiayi.</s>
      <s id="b.MAR.1.31.3">Michatar, pénker ajas, Jesusnasha ni nemarniurincha ayurawarmiayi.</s>
     </seg>
     <seg type="verse" id="b.MAR.1.32">
      <s id="b.MAR.1.32.1">Nu tsawantai kiarai, Ashí Jáinian, iwianchrukuncha Jesusan itiariarmiayi.</s>
     </seg>
     <seg type="verse" id="b.MAR.1.33">
      <s id="b.MAR.1.33.1">Tura Ashí Nú péprunmaya shuar taar Wáitiniam Jesusan Káutkarmiayi.</s>
     </seg>
     <seg type="verse" id="b.MAR.1.34">
      <s id="b.MAR.1.34.1">Untsurí Shuáran Chíkich sunkuraim Jáinian Jesus tsuararmiayi.</s>
      <s id="b.MAR.1.34.2">Tura iwianchruku armia nuna Enentáiyan iwianchin Jíirkiarmiayi.</s>
      <s id="b.MAR.1.34.3">Jesuska íwianch nékamu asa, winia Náarun ántar pachisarain tusa suritkiarmiayi.</s>
     </seg>
     <seg type="verse" id="b.MAR.1.35">
      <s id="b.MAR.1.35.1">Nuyá kashin Káshik tsawaatsain Jesus nantaki Yúsan áujsataj tusa jiinki atsamunam wémiayi.</s>
     </seg>
     <seg type="verse" id="b.MAR.1.36">
      <s id="b.MAR.1.36.1">Tura Semun ni amikrijiai Jesus wemaanum wéarmiayi.</s>
     </seg>
     <seg type="verse" id="b.MAR.1.37">
      <s id="b.MAR.1.37.1">Niin Wáinkiar "Ashi shuar Amin eatmainiawai" tiarmiayi.</s>
     </seg>
     <seg type="verse" id="b.MAR.1.38">
      <s id="b.MAR.1.38.1">Tutai Jesus chichaak "Chíkich péprunmasha arantach wetai.</s>
      <s id="b.MAR.1.38.2">Nui Yusa chichame etserkatai; nuna Túrattsan Táwitjai" Tímiayi.</s>
     </seg>
     <seg type="verse" id="b.MAR.1.39">
      <s id="b.MAR.1.39.1">Nuna ti Ashí Kariréa nunkanam Israer-shuar iruntai jeanam etseras wekaimiayi; tura Núnisan iwianchniasha jiiki akupkini wekaimiayi.</s>
     </seg>
     <seg type="verse" id="b.MAR.1.40">
      <s id="b.MAR.1.40.1">Túramtai, ti tunamaru shuar Jesusan seatajtsa tarimiayi.</s>
      <s id="b.MAR.1.40.2">Taa tikishmatar Tímiayi "Wakerutakmeka tsuaratin tujintratsme."</s>
     </seg>
     <seg type="verse" id="b.MAR.1.41">
      <s id="b.MAR.1.41.1">Jesus niin waitnentak uwejejai antinmiayi.</s>
      <s id="b.MAR.1.41.2">Antin "Wakerajme.</s>
      <s id="b.MAR.1.41.3">Pénker ajasta" Tímiayi.</s>
     </seg>
     <seg type="verse" id="b.MAR.1.42">
      <s id="b.MAR.1.42.1">Nu chichamaik, Jesus chichakmatai, ni sunkuri menkakamiayi.</s>
      <s id="b.MAR.1.42.2">Tura pénker ajasmiayi.</s>
     </seg>
     <seg type="verse" id="b.MAR.1.43">
      <s id="b.MAR.1.43.1">Túrunamtai Jesus kakantar chicharuk</s>
     </seg>
     <seg type="verse" id="b.MAR.1.44">
      <s id="b.MAR.1.44.1">akupeak "Wáinkiatá, Nánkamsam etseraip, Tímiayi.</s>
      <s id="b.MAR.1.44.2">Antsu weme, Israer-patrirmin iniakmamsata.</s>
      <s id="b.MAR.1.44.3">Túram Ashí aents ame pénker ajasmarumin nekaawarat tusam, Muisais aar akupkamiania nu umikiam Súsatin ana nu susata" Tímiayi.</s>
     </seg>
     <seg type="verse" id="b.MAR.1.45">
      <s id="b.MAR.1.45.1">Tura etserkaip Támaitiat, jiinki ni Túrunamurin mash etseramiayi.</s>
      <s id="b.MAR.1.45.2">Tura nuna etserka asamtai, péprunam, aents írunmanum wétinian Jesus nakitramiayi, antsu aa atsamunam pujumiayi.</s>
      <s id="b.MAR.1.45.3">Tura Ashí nunkanmaya Jesusan tariarmiayi.</s>
     </seg>
    </div>
    <div type="chapter" id="b.MAR.2">
     <seg type="verse" id="b.MAR.2.1">
      <s id="b.MAR.2.1.1">Kapernáum péprunam Jesus ukunam ataksha wémiayi.</s>
      <s id="b.MAR.2.1.2">Jeamtai, ni jeen pujan nekaawarmiayi.</s>
     </seg>
     <seg type="verse" id="b.MAR.2.2">
      <s id="b.MAR.2.2.1">Tuma asamtai shuar Wárik ti Untsurí Káutkarmiayi.</s>
      <s id="b.MAR.2.2.2">Ti Untsurí asamtai, jea piakmiayi; Wáitinmasha ankantchauyayi.</s>
      <s id="b.MAR.2.2.3">Jesuska Yus-Chichaman nu aentsun ujaak pujurmiayi.</s>
     </seg>
     <seg type="verse" id="b.MAR.2.3">
      <s id="b.MAR.2.3.1">Nuinkia ni amikrin emearun kuatru shuar tampumpruawar Júkiar Jesusan itiariarmiayi.</s>
     </seg>
     <seg type="verse" id="b.MAR.2.4">
      <s id="b.MAR.2.4.1">Tura jeawar, Untsurí shuar írunu ásamtai Jeá wayatniun tujinkiarmiayi.</s>
      <s id="b.MAR.2.4.2">Tuma ásar, yakinini wakar jea urakar, aankawar, tampunam ni amikrin Jesus pujamunam awaintiuawar itiararmiayi.</s>
     </seg>
     <seg type="verse" id="b.MAR.2.5">
      <s id="b.MAR.2.5.1">Tura niisha Jesus nekas Tsuártatui tu Enentáimmiarin Jesus Nekáa emearun chicharuk, "Uchirú, ame tunaarumka tsankuramuiti" Tímiayi.</s>
     </seg>
     <seg type="verse" id="b.MAR.2.6">
      <s id="b.MAR.2.6.1">Israer-shuara jintinniurisha nuna Antúu pujuarmiayi.</s>
      <s id="b.MAR.2.6.2">Tura ni Enentáijiai Enentáimsar,</s>
     </seg>
     <seg type="verse" id="b.MAR.2.7">
      <s id="b.MAR.2.7.1">"ṡJusha urukamtai emearun tu chichara?</s>
      <s id="b.MAR.2.7.2">Yúsan Imiá yajauch chicharui.</s>
      <s id="b.MAR.2.7.3">Warí, yaki tunaan asakarminiait; aya Yúsak tunaan asakarchamniakait" tu Enentáimsarmiayi.</s>
     </seg>
     <seg type="verse" id="b.MAR.2.8">
      <s id="b.MAR.2.8.1">Jesuska ni Enentáimmiarin nekarawar "ṡUrukamtia átum tu Enentáimprum?</s>
      <s id="b.MAR.2.8.2">Tímiayi.</s>
     </seg>
     <seg type="verse" id="b.MAR.2.9">
      <s id="b.MAR.2.9.1">Emearu, tunaarum tsankuramuiti Títinjai, emearu, wajakim tampuram entsakim wekasata Títinjai ṡTuá Imiá Yúpichuchit?</s>
     </seg>
     <seg type="verse" id="b.MAR.2.10">
      <s id="b.MAR.2.10.1">Wats wi, Aents Ajasu asan Yusa kakarmarijiai shuara tunaari tsankuramniaitjiana nuna paant iwiaintiuktajrume" Tímiayi.</s>
      <s id="b.MAR.2.10.2">Nuna tinia emearun chicharuk</s>
     </seg>
     <seg type="verse" id="b.MAR.2.11">
      <s id="b.MAR.2.11.1">"Wajaktia, Tájame; Túram tampuram jukim jéemiin Wetá" Tímiayi.</s>
     </seg>
     <seg type="verse" id="b.MAR.2.12">
      <s id="b.MAR.2.12.1">Nu chichamaik emearu wajaki, tampurin Jukí, Ashí íimiainiain Jíinkimiayi.</s>
      <s id="b.MAR.2.12.2">Nuna Túrunamtai Ashí ashamkarmiayi.</s>
      <s id="b.MAR.2.12.3">Tura "Jútikiamu penké Wáinchaitji" tiar Yusa Náarin uunt awajsarmiayi.</s>
     </seg>
     <seg type="verse" id="b.MAR.2.13">
      <s id="b.MAR.2.13.1">Nuyá ukunam Jesus antumiannum waketkimiayi.</s>
      <s id="b.MAR.2.13.2">Tura Ashí shuar Káunkarmatai jintintiawarmiayi.</s>
     </seg>
     <seg type="verse" id="b.MAR.2.14">
      <s id="b.MAR.2.14.1">Tura jintintiawar amuk, akupin akitiai jeanam nankaamak, Arpeu uchirin Riwin pujan Wáinkiamiayi.</s>
      <s id="b.MAR.2.14.2">Wáiniak "Nemartusta" Tímiayi.</s>
      <s id="b.MAR.2.14.3">Tutai Riwí wajaki Jesusan nemarsamiayi.</s>
     </seg>
     <seg type="verse" id="b.MAR.2.15">
      <s id="b.MAR.2.15.1">Chíkich tsawant, Riwisha Jesusan ni jeen itiaamiayi.</s>
      <s id="b.MAR.2.15.2">Tura Untsurí Kuítian-juu shuarsha, yajauch shuarsha Jesusjai ni unuiniamurijiaisha ashi nuim misanam pujuarmiai.</s>
     </seg>
     <seg type="verse" id="b.MAR.2.16">
      <s id="b.MAR.2.16.1">Tura Kuítian-juu shuarsha yajauch shuarsha Jesusjai irunar Yurumáinian Wáinkiar, Pariséu jintinniurisha Israer-shuara jintinniurisha Jesusa unuiniamurin aniasarmiayi. "ṡUrukamtai ame uuntrum Jesus, Kuítian-juu shuarjai tura yajauch shuarjaisha yuruma?" tiarmiayi.</s>
     </seg>
     <seg type="verse" id="b.MAR.2.17">
      <s id="b.MAR.2.17.1">Jesus nuna antuk Tímiayi "Jaachu shuar Tsuákratniun atsumainiatsui.</s>
      <s id="b.MAR.2.17.2">Antsu jaa ana nu Tsuákratniun atsumainiawai.</s>
      <s id="b.MAR.2.17.3">Wats, "pénkeraitjai" tuinia Nú shuaran untsuktajtsan Táchaitjai; antsu "tunaitjai" tuinia Nú shuaran Winia ajasat tusan untsuktajtsan Táwitjai" Tímiayi.</s>
     </seg>
     <seg type="verse" id="b.MAR.2.18">
      <s id="b.MAR.2.18.1">Juanka unuiniamurisha Pariséu unuiniamurisha yurumtsuk Yúsan áujiarmiayi.</s>
      <s id="b.MAR.2.18.2">Túmakui Chíkich shuar Jesusan tariar chicharainiak, "Juanka unuiniamurisha, Pariséu unuiniamurisha yurumtsuk Yúsan áujainiatsuk; ṡame unuiniamurmeka urukamtai yurumtsuk áujainiatsu?" tiarmiayi.</s>
     </seg>
     <seg type="verse" id="b.MAR.2.19">
      <s id="b.MAR.2.19.1">Tutai Jesus chichaak, "ṡNuatma nampernum ipiaamu ainia nu ijiarmawartiniak ainia?</s>
      <s id="b.MAR.2.19.2">Yama nuatu pujakui ni amikri warainiak ijiarmachartin ainiawai.</s>
      <s id="b.MAR.2.19.3">Núnisan winia unuiniamur, Wi pujakui, warainiak yurumtsuk pujuschartin ainiawai.</s>
     </seg>
     <seg type="verse" id="b.MAR.2.20">
      <s id="b.MAR.2.20.1">Tura tsawant jeattawai, Winia jurukiartin.</s>
      <s id="b.MAR.2.20.2">Nuinkia winia unuiniamur ijiarmawartatui' Tímiayi Jesus.</s>
     </seg>
     <seg type="verse" id="b.MAR.2.21">
      <s id="b.MAR.2.21.1">Tura Nuyá juna Tímiayi `Mamuru Pushí jaanakmatai yamaram tarach anujtukchatniuiti.</s>
      <s id="b.MAR.2.21.2">Túramka nijiam yamaram tarach sumpeak mamushan Chinkiá nuna nankaamas Jáaktatui.</s>
     </seg>
     <seg type="verse" id="b.MAR.2.22">
      <s id="b.MAR.2.22.1">Nijiamanch Yamái nawar nuap najanamu arutnum yaraachminiaiti.</s>
      <s id="b.MAR.2.22.2">Túramka wakaprua Karíak nuap najanamu ijiakratniuiti.</s>
      <s id="b.MAR.2.22.3">Tura nijiamanch ukarattawai.</s>
      <s id="b.MAR.2.22.4">Nuap najanamu yajauch ajastatui.</s>
      <s id="b.MAR.2.22.5">Antsu yamaram nijiamanch yamaram nuap najanamunam yaraatniuiti" Tímiayi.</s>
     </seg>
     <seg type="verse" id="b.MAR.2.23">
      <s id="b.MAR.2.23.1">Chíkich ayampratin tsawantai Jesus ajanman ajapén nankaamarmiayi.</s>
      <s id="b.MAR.2.23.2">Tura ni unuiniamuri trikiu neren majukiar wearmiayi.</s>
     </seg>
     <seg type="verse" id="b.MAR.2.24">
      <s id="b.MAR.2.24.1">Nuna Wáinkiar Pariséu Jesusan chicharainiak "ṡWarí, urukamtai ame unuiniamuram ayampratin tsawant takastin surimkiamu aisha takainia?" tiarmiayi.</s>
     </seg>
     <seg type="verse" id="b.MAR.2.25">
      <s id="b.MAR.2.25.1">Tutai Jesus Tímiayi "Ii uuntri Tawitia Túramuri Yús-Papinium áujsachukaitrum.</s>
      <s id="b.MAR.2.25.2">Niisha ni nemarniurisha tsukamainiak, ni yurumkari atsakui, Túrawarmia nu áujsachukaitrum.</s>
     </seg>
     <seg type="verse" id="b.MAR.2.26">
      <s id="b.MAR.2.26.1">Apiatár Yusnan pujurniu uuntri pujai Uunt Tawit Yusa Jeen wayamiayi.</s>
      <s id="b.MAR.2.26.2">Tura Tawitkia, patri nankaamas uunt asa, Pátrichuitiat, iniaktusma tantan, aya patri Yútainiak, yuamiayi; tura ni nemarniurincha ajamsamiayi.</s>
      <s id="b.MAR.2.26.3">Nu áujsachukaitrum, Tímiayi.</s>
     </seg>
     <seg type="verse" id="b.MAR.2.27">
      <s id="b.MAR.2.27.1">Ayampratin tsawantai Túrashtinian umirkashtimpiash tusa Yuska aentsun najanachmiayi.</s>
      <s id="b.MAR.2.27.2">Antsu aents ayamprarat tusa Yus ayampratin tsawantan tesamiayi.</s>
     </seg>
     <seg type="verse" id="b.MAR.2.28">
      <s id="b.MAR.2.28.1">Wisha, Aents Ajasu asan imia ayampratin tsawantan Nerenniurintjai" Tímiayi.</s>
     </seg>
    </div>
    <div type="chapter" id="b.MAR.3">
     <seg type="verse" id="b.MAR.3.1">
      <s id="b.MAR.3.1.1">Ataksha Chíkich tsawantai Israer-shuar iruntainiam Jesus wayamiayi.</s>
      <s id="b.MAR.3.1.2">Nui shuar ámiayi, ni uweje jaka.</s>
     </seg>
     <seg type="verse" id="b.MAR.3.2">
      <s id="b.MAR.3.2.1">Tura Tunáan Túrayi titiai tusar wakeruiniak "ayampratin tsawantai Tsuártimpiash" tusar, Pariséu shuarsha Jesusan ii pujuriarmiayi.</s>
     </seg>
     <seg type="verse" id="b.MAR.3.3">
      <s id="b.MAR.3.3.1">Nuinkia Jesus uweje jaka shuaran chicharuk "Ajapén wajasta" Tímiayi.</s>
     </seg>
     <seg type="verse" id="b.MAR.3.4">
      <s id="b.MAR.3.4.1">Nuinkia mamikmaun chicharuk "ṡAyampratin tsawantai pénker Túratin yajauch Túratniujai Tuá Imiá pénkerait.</s>
      <s id="b.MAR.3.4.2">Shuar uwemtikratin Máatniujai Tuá Imiá pénkerait?"</s>
      <s id="b.MAR.3.4.3">Tímiayi.</s>
      <s id="b.MAR.3.4.4">Nuna takui niisha pachischarmiayi.</s>
     </seg>
     <seg type="verse" id="b.MAR.3.5">
      <s id="b.MAR.3.5.1">Tura Jesus kajek niin iiyarmiayi; tura ni Enentáin Kátsuram ásarmatai Kúntuts Enentáimsamiayi.</s>
      <s id="b.MAR.3.5.2">Tura Shuáran chicharuk "Uwejem iniakmasta" Tímiayi.</s>
      <s id="b.MAR.3.5.3">Iniakmasmatai ni uweje jaruku ataksha pénker ajatsamiayi.</s>
     </seg>
     <seg type="verse" id="b.MAR.3.6">
      <s id="b.MAR.3.6.1">Nuyá Pariséu shuar Jíinkiar, Jesus maami tusar Erutis shuarjai áujmatsarmiayi.</s>
     </seg>
     <seg type="verse" id="b.MAR.3.7">
      <s id="b.MAR.3.7.1">Nuyá Jesus ni unuiniamurijiai antumiannum wémiayi.</s>
      <s id="b.MAR.3.7.2">Kariréa nunkanmaya Untsurí shuarsha Jesusan nemariarmiayi.</s>
     </seg>
     <seg type="verse" id="b.MAR.3.8">
      <s id="b.MAR.3.8.1">Untsurí nunkanmayasha Káunkarmiayi.</s>
      <s id="b.MAR.3.8.2">Jutía nunkanmayasha, Jerusarén péprunmayasha, Itiumía nunkanmayasha, Jurtan entsa amainiasha, Tiru tura Setun pepru pujuinia Nú nunkanmayasha, Untsurí shuar ni Túramurin nekaawar, Jesusan Káutkarmiayi.</s>
     </seg>
     <seg type="verse" id="b.MAR.3.9">
      <s id="b.MAR.3.9.1">Untsurí Káunkar chanuntawarain tusa Jesus ni unuiniamurin kanuram Inianáastarum tusa seamiayi.</s>
     </seg>
     <seg type="verse" id="b.MAR.3.10">
      <s id="b.MAR.3.10.1">Kame Untsurí shuaran Jesus nuik tsuaru asamtai, jaa shuar nui Káunkarmiania nu Jesusan antintaj tusar shitianainiakui nuna seamiayi.</s>
     </seg>
     <seg type="verse" id="b.MAR.3.11">
      <s id="b.MAR.3.11.1">Tura iwianchrukusha Jesusan Wáinkiar tikishmatrarmiayi.</s>
      <s id="b.MAR.3.11.2">Untsumainiak "Ame nekas Yusa Uchirínme" tiarmiayi.</s>
     </seg>
     <seg type="verse" id="b.MAR.3.12">
      <s id="b.MAR.3.12.1">Tura nuna etserkairap tusa Jesuska kakantramiayi.</s>
     </seg>
     <seg type="verse" id="b.MAR.3.13">
      <s id="b.MAR.3.13.1">Nuyá Jesus Náinnium wakamiayi.</s>
      <s id="b.MAR.3.13.2">Tura anaikiatniun wakerimia Nú shuaran untsukmiayi.</s>
      <s id="b.MAR.3.13.3">Tura niisha Jesusan weriarmiayi.</s>
     </seg>
     <seg type="verse" id="b.MAR.3.14">
      <s id="b.MAR.3.14.1">Tura Niijiai wekasar Yus-Chichaman unuiniartinian tuse Shuáran anaikiarmiayi.</s>
     </seg>
     <seg type="verse" id="b.MAR.3.15">
      <s id="b.MAR.3.15.1">Tura sunkur Tsuártinian, iwianchcha jiiki akupkatniun ni kakarmarin Súsarmiayi Nú shuaran.</s>
     </seg>
     <seg type="verse" id="b.MAR.3.16">
      <s id="b.MAR.3.16.1">Ju Shuáran anaikiamu ármiayi: Semun, Jesus Chíkich naarin Pítiur apujtusmiania nu;</s>
     </seg>
     <seg type="verse" id="b.MAR.3.17">
      <s id="b.MAR.3.17.1">Sepetéu uchiri Jakupu, ni patai Juánsha; ipiamtajai métek kakaram ásarmatai nuna mai "Puanérjis" naari susamiayi.</s>
      <s id="b.MAR.3.17.2">Nusha shuar chichamjainkia "ipiamta nuke" tawai.</s>
     </seg>
     <seg type="verse" id="b.MAR.3.18">
      <s id="b.MAR.3.18.1">Nuyá Antressha, Jiripi, Parturumí, Mateu, Tumas, Arpeu Uchirí Jakupu, Tateu, ásump Semun,</s>
     </seg>
     <seg type="verse" id="b.MAR.3.19">
      <s id="b.MAR.3.19.1">Jútas Iskariúti.</s>
      <s id="b.MAR.3.19.2">Jesusan ukunam surukmia Nú Jútasauyayi.</s>
      <s id="b.MAR.3.19.3">Anaik amukmatai Jeá waketrarmiayi.</s>
     </seg>
     <seg type="verse" id="b.MAR.3.20">
      <s id="b.MAR.3.20.1">Waketkiarmatai, ti Untsurí shuar taarmatai takatri ti akui, Yurumátniun jeacharmiayi.</s>
     </seg>
     <seg type="verse" id="b.MAR.3.21">
      <s id="b.MAR.3.21.1">Jesusa Shuárisha nuna nekaawar Jesus ti itiurchat pujus Wáurtsuash tu Enentáimsar jukitiai tusar nu jeanam jeariarmiayi.</s>
     </seg>
     <seg type="verse" id="b.MAR.3.22">
      <s id="b.MAR.3.22.1">Nuyá Israer-shuara jintinniuri Jerusarénnumia Táarmiania nu, Jesusan áujmatainiak "Pirsepú enkea asa iwianchrukuiti.</s>
      <s id="b.MAR.3.22.2">Tuma asa uunt iwianchi kakarmarijiai iwianchin jiiki akupeawai" tiarmiayi.</s>
     </seg>
     <seg type="verse" id="b.MAR.3.23">
      <s id="b.MAR.3.23.1">Tutai Jesus winitiarum tusa niin untsukmiayi.</s>
      <s id="b.MAR.3.23.2">Tura Enentáimtikrataj tusa juna Tímiayi: "ṡIwianch Satanáskesha itiur ajapmamatin~ki?</s>
     </seg>
     <seg type="verse" id="b.MAR.3.24">
      <s id="b.MAR.3.24.1">Chikichik Nú nunkanmaya shuar Nuámtak kajernaiyakuinkia, nu nunka wari meserchattawak.</s>
     </seg>
     <seg type="verse" id="b.MAR.3.25">
      <s id="b.MAR.3.25.1">Nuámtak shuar ni shuarijiai kajernaiyakuinkia nu shuarsha amunaikchartatuak.</s>
     </seg>
     <seg type="verse" id="b.MAR.3.26">
      <s id="b.MAR.3.26.1">Núnisan ṡSatanáskesha ni suntarijiai Máaniakka itiurak tuke pujusarat?</s>
      <s id="b.MAR.3.26.2">Amunaikiartatui.</s>
     </seg>
     <seg type="verse" id="b.MAR.3.27">
      <s id="b.MAR.3.27.1">Nánkamas shuar kakaram shuara jeen Wayá, nérenniun jinkiatsuk ni Kuítrin kasarkachminiaiti.</s>
      <s id="b.MAR.3.27.2">Antsu nérenniun Jinkiá ni Kuítrin kasarkamniaiti.</s>
     </seg>
     <seg type="verse" id="b.MAR.3.28">
      <s id="b.MAR.3.28.1">Nekas Tájarme, shuar Tunáa Ashí Túruiniana nuka tsankuramniaiti.</s>
      <s id="b.MAR.3.28.2">Winiasha winia Aparnasha yajauch áujmatusha tsankuramniaiti.</s>
     </seg>
     <seg type="verse" id="b.MAR.3.29">
      <s id="b.MAR.3.29.1">Antsu Yusa Wakanín yajauch áujmatna nuka tsankurachminiaiti; antsu nu shuar ninki tuke sumamattawai."</s>
     </seg>
     <seg type="verse" id="b.MAR.3.30">
      <s id="b.MAR.3.30.1">"Jesuska iwianchrukuiti" Tuíniakui Jesus Nuní Tímiayi.</s>
     </seg>
     <seg type="verse" id="b.MAR.3.31">
      <s id="b.MAR.3.31.1">Nuyá ni yachi ni Nukuríjiai taar aa wajasar, Jesusan untsukat tusa akupkarmiayi.</s>
     </seg>
     <seg type="verse" id="b.MAR.3.32">
      <s id="b.MAR.3.32.1">Shuar Jesusan téntak pujuarmia nu tiarmiayi "Iis, nukusha, yatsumsha aa wajasar untsurmainiawai."</s>
     </seg>
     <seg type="verse" id="b.MAR.3.33">
      <s id="b.MAR.3.33.1">Tutai Jesus chichaak "Ya ainia winia nukursha yatsursha" Tímiayi.</s>
     </seg>
     <seg type="verse" id="b.MAR.3.34">
      <s id="b.MAR.3.34.1">Niin téntakar pujuarmia nuna iis "Júiti winia nukurka, yatsurka, Tímiayi.</s>
     </seg>
     <seg type="verse" id="b.MAR.3.35">
      <s id="b.MAR.3.35.1">Shuar Yusa wakeramurin uminiana nu winia yatsuruiti, winia umaruiti, winia nukuruiti" Tímiayi.</s>
     </seg>
    </div>
    <div type="chapter" id="b.MAR.4">
     <seg type="verse" id="b.MAR.4.1">
      <s id="b.MAR.4.1.1">Nuyá jiinki antumianka yantamen Jesus ataksha unuiniartinian juarkimiayi.</s>
      <s id="b.MAR.4.1.2">Tura Untsurí shuar iruntrarmatai, kanunam enkempramiayi.</s>
      <s id="b.MAR.4.1.3">Shuarsha antumianka Káanmatkarin pujuarmiayi.</s>
     </seg>
     <seg type="verse" id="b.MAR.4.2">
      <s id="b.MAR.4.2.1">Jesuska métek-taku chichamjai ti Jintintiármiayi.</s>
      <s id="b.MAR.4.2.2">Jintintiuk juna Tímiayi:</s>
     </seg>
     <seg type="verse" id="b.MAR.4.3">
      <s id="b.MAR.4.3.1">"Antuktarum.</s>
      <s id="b.MAR.4.3.2">Atsaamin atsaamprataj tusa Jíinkimiai.</s>
     </seg>
     <seg type="verse" id="b.MAR.4.4">
      <s id="b.MAR.4.4.1">Atsaamkui ni arakri Jintiá iniararmai.</s>
      <s id="b.MAR.4.4.2">Chinki yakiya Káutkar yuawarmai.</s>
     </seg>
     <seg type="verse" id="b.MAR.4.5">
      <s id="b.MAR.4.5.1">Chikichcha kaya írunmanum iniararmai, nunka ishichik ámanum.</s>
      <s id="b.MAR.4.5.2">Tura nunka ishichik asamtai Wárik tsapainiarmai.</s>
     </seg>
     <seg type="verse" id="b.MAR.4.6">
      <s id="b.MAR.4.6.1">Tura etsa etsantar Sukuám kankape Atsá asamtai Káararmai.</s>
     </seg>
     <seg type="verse" id="b.MAR.4.7">
      <s id="b.MAR.4.7.1">Chikichcha Jankí nupanam iniararmai.</s>
      <s id="b.MAR.4.7.2">Jankisha tsapainiar kankar ajakrarmai; Túram nerekcharmai.</s>
     </seg>
     <seg type="verse" id="b.MAR.4.8">
      <s id="b.MAR.4.8.1">Chikichcha pénker nunkanam iniararmai.</s>
      <s id="b.MAR.4.8.2">Tura tsapainiar nerekarmai, Chíkich trainta, Chíkich sesenta, Chíkich sian nerekarmai.</s>
     </seg>
     <seg type="verse" id="b.MAR.4.9">
      <s id="b.MAR.4.9.1">Kuíshim ákuinkia antuktarum" Tímiayi.</s>
     </seg>
     <seg type="verse" id="b.MAR.4.10">
      <s id="b.MAR.4.10.1">Untsurí wearmatai, ishichik Niijiai juakarmiania nu, ni tuse unuiniamurijiai aniasarmiayi "ṡAme jintintiamna nusha warimpiait?" tiarmiayi.</s>
     </seg>
     <seg type="verse" id="b.MAR.4.11">
      <s id="b.MAR.4.11.1">Tutai Jesus chichaak "Yuska ni akupeamurin atumin paant nekamtikramattsa wakerutmarme.</s>
      <s id="b.MAR.4.11.2">Antsu Chíkich shuarka aya métek-taku chichamjai Jintintiáwartatui.</s>
     </seg>
     <seg type="verse" id="b.MAR.4.12">
      <s id="b.MAR.4.12.1">Iiniayatan Wáinkiacharat tusa, antukarsha nekaacharat tusa, umirtsuk ni tunaari tsankurnacharat tusa Túrattawai' Tímiayi.</s>
     </seg>
     <seg type="verse" id="b.MAR.4.13">
      <s id="b.MAR.4.13.1">Tura Tímiayi `Wi jintintiajrumna Nú métek-taku chicham nekaachurmek.</s>
      <s id="b.MAR.4.13.2">Nu nékachkurmeka ṡitiurak Chíkich métek-taku chichamsha nekaatarum?</s>
     </seg>
     <seg type="verse" id="b.MAR.4.14">
      <s id="b.MAR.4.14.1">Atsaamniua nuka Yus-Chichaman étserna nuna nakumui.</s>
     </seg>
     <seg type="verse" id="b.MAR.4.15">
      <s id="b.MAR.4.15.1">Jinkiái Jintiá iniaarua nuna Chíkich shuar ántuiniamun nakumui.</s>
      <s id="b.MAR.4.15.2">Nu shuar chichaman ántuiniawai.</s>
      <s id="b.MAR.4.15.3">Tura antukarmatai Satanás Wárik Tarí ni Enentáin atsaampramun jurawai.</s>
     </seg>
     <seg type="verse" id="b.MAR.4.16">
      <s id="b.MAR.4.16.1">Chíkich shuar ántuiniamu kayanam atsaampramua Núniskete.</s>
      <s id="b.MAR.4.16.2">Niisha chichaman antukar Wárik warainiak umiktasa wakeruiniawai.</s>
     </seg>
     <seg type="verse" id="b.MAR.4.17">
      <s id="b.MAR.4.17.1">Tura ni kankape atsakui, aya ishichik katsuiniawai.</s>
      <s id="b.MAR.4.17.2">Tura ukunam, Yus-Chichaman wakeruiniakui shuar kajeram tura Chíkich itiurchatan Wáinkiar Yúsaiya kanainiawai.</s>
     </seg>
     <seg type="verse" id="b.MAR.4.18">
      <s id="b.MAR.4.18.1">Chíkich ántuiniamuka Jankí nupanam atsaampramua Núniskete.</s>
      <s id="b.MAR.4.18.2">Nu shuar Yus-Chichaman ántuiniawai.</s>
     </seg>
     <seg type="verse" id="b.MAR.4.19">
      <s id="b.MAR.4.19.1">Antuiniayat ju nunkanam ana nuna ti Páchiniawai.</s>
      <s id="b.MAR.4.19.2">Tuma ásar Kuítian tura shiirmachin ti takustinian wakeruiniawai.</s>
      <s id="b.MAR.4.19.3">Nú wakeramu ni Enentáin Yus-Chicham ana nuna kankar emenkatui.</s>
      <s id="b.MAR.4.19.4">Tuma asamtai nerektinian tujintiainiawai.</s>
     </seg>
     <seg type="verse" id="b.MAR.4.20">
      <s id="b.MAR.4.20.1">Tura Chíkich ántuiniamusha pénker Núnkanam atsaampramua Núniskete.</s>
      <s id="b.MAR.4.20.2">Nú shuarsha Yus-Chichaman antukar umiiniawai.</s>
      <s id="b.MAR.4.20.3">Tura nerenawai, Chíkich shuar trainta, Chíkich shuar sesenta Chíkich shuar siansha nerenawai.'</s>
     </seg>
     <seg type="verse" id="b.MAR.4.21">
      <s id="b.MAR.4.21.1">Nuyá Jesus juna Tímiayi `ṡShuar shiripkin ekeemak Itiá pitiaknum enkeattawak.</s>
      <s id="b.MAR.4.21.2">Peaknum wakenam ikiustatuak?</s>
      <s id="b.MAR.4.21.3">Atsá.</s>
      <s id="b.MAR.4.21.4">Antsu misanam ekentsashtinkiait.</s>
     </seg>
     <seg type="verse" id="b.MAR.4.22">
      <s id="b.MAR.4.22.1">Núnisan Ashí uukma ana nu ukunam paant nekanattawai.</s>
      <s id="b.MAR.4.22.2">Tura Núnisan Yamái ishishmasa chichasmasha ukunam paant nekanattawai.</s>
     </seg>
     <seg type="verse" id="b.MAR.4.23">
      <s id="b.MAR.4.23.1">Kuíshim ákuinkia antuktarum.'</s>
     </seg>
     <seg type="verse" id="b.MAR.4.24">
      <s id="b.MAR.4.24.1">Tura Nuyá Tímiayi `Antarmena nu esetrarum Enentáimsarum antuktarum.</s>
      <s id="b.MAR.4.24.2">Urutá pénkerak Enentáimsatarum, Núnisan Yuska ámin nekaatniun suramsattarme, tura Nú Núkap patatramsattarme.</s>
     </seg>
     <seg type="verse" id="b.MAR.4.25">
      <s id="b.MAR.4.25.1">Tuma asamtai shuar Núkap takakna nu patatnastatui.</s>
      <s id="b.MAR.4.25.2">Antsu Chíkich shuar ishichik takakuk jurunkittiawai.'</s>
     </seg>
     <seg type="verse" id="b.MAR.4.26">
      <s id="b.MAR.4.26.1">Nuyá Jesus chichaak juna Tímiayi `Yusa akupeamuri Júnisaiti.</s>
      <s id="b.MAR.4.26.2">Shuar jinkiain atsaampratniua Núniskete.</s>
     </seg>
     <seg type="verse" id="b.MAR.4.27">
      <s id="b.MAR.4.27.1">Jinkiáin atsaamar, Untsurí kanar, tsawar, uruksanpi tusa Nákawai.</s>
      <s id="b.MAR.4.27.2">Tura itiura tsapainia Núnaka nékatsui.</s>
     </seg>
     <seg type="verse" id="b.MAR.4.28">
      <s id="b.MAR.4.28.1">Kame Jinkiái nunkanam init aku ninki tsapaatsuk; emka nukareawai, Nuyá tuyureawai tura nujamar katsuawai.</s>
     </seg>
     <seg type="verse" id="b.MAR.4.29">
      <s id="b.MAR.4.29.1">Túruna Káakmatai Júuktin tsawant jeayi tusar Juíniawai.'</s>
     </seg>
     <seg type="verse" id="b.MAR.4.30">
      <s id="b.MAR.4.30.1">Ataksha Jesus Tímiayi `ṡYusa akupeamuri warijiaink~i nakumkataj.</s>
      <s id="b.MAR.4.30.2">Warijiaink~i métek-takuit?</s>
     </seg>
     <seg type="verse" id="b.MAR.4.31">
      <s id="b.MAR.4.31.1">Mustasa Jinkiaí araamua nujai métek-takuiti.</s>
      <s id="b.MAR.4.31.2">Nu jinkiaisha Ashí nankaamas ishitiupchichiti.</s>
     </seg>
     <seg type="verse" id="b.MAR.4.32">
      <s id="b.MAR.4.32.1">Tura araam Tsapái Ashí nankaamas uunt ajawai; tura tsenkeakmarisha Kámpuram asamtai nui mikintranam chinkisha shiir ayamainiawai."</s>
     </seg>
     <seg type="verse" id="b.MAR.4.33">
      <s id="b.MAR.4.33.1">Núnisan Jesus Untsurí métek-taku chichamjai Yus-Chichaman ujaamiayi.</s>
      <s id="b.MAR.4.33.2">Nii nekaatniun jearmia nunak ujaamiayi.</s>
     </seg>
     <seg type="verse" id="b.MAR.4.34">
      <s id="b.MAR.4.34.1">Chíkich shuaran aya métek-taku chichamjai ujaamiayi; antsu ni unuiniamurijiai Ninki pujus Ashí paant jintintrarmiayi.</s>
     </seg>
     <seg type="verse" id="b.MAR.4.35">
      <s id="b.MAR.4.35.1">Nu tsawantai etsa akaikimtai Jesus ni unuiniamurin chicharainiak "Entsa amain katintai" Tímiayi.</s>
     </seg>
     <seg type="verse" id="b.MAR.4.36">
      <s id="b.MAR.4.36.1">Tutai kanunam enkemprarmiayi.</s>
      <s id="b.MAR.4.36.2">Chíkich shuarnaka Káanmatkanam ikiukiar Jesusan kanunam pujan Júkiarmiayi.</s>
      <s id="b.MAR.4.36.3">Chíkich kanunmayasha atampriarmiayi.</s>
     </seg>
     <seg type="verse" id="b.MAR.4.37">
      <s id="b.MAR.4.37.1">Tura nasesha ti nasenkatasa nankammiayi; Chíchimi kanunam Yaráná Piáktasa ajamiayi.</s>
     </seg>
     <seg type="verse" id="b.MAR.4.38">
      <s id="b.MAR.4.38.1">Jesuska Kanú senkarin atamprus Kanúu tepemiayi.</s>
      <s id="b.MAR.4.38.2">Tura, ni unuiniamuri Jesusan ishintiak chicharuk "Uunta ii wayajnia juka pachitmatsmek" tiarmiayi.</s>
     </seg>
     <seg type="verse" id="b.MAR.4.39">
      <s id="b.MAR.4.39.1">Tutai Jesus nantaki nasen kakantramiayi.</s>
      <s id="b.MAR.4.39.2">Entsancha chicharuk "Takamatsata.</s>
      <s id="b.MAR.4.39.3">Miaku ajasta" Tímiayi.</s>
      <s id="b.MAR.4.39.4">Tutai nasesha menkakamiayi, entsasha miaaku ajasmiayi.</s>
     </seg>
     <seg type="verse" id="b.MAR.4.40">
      <s id="b.MAR.4.40.1">Túrunamtai Jesus ni unuiniamurin chicharainiak "ṡUrukamtai ashamarum?</s>
      <s id="b.MAR.4.40.2">Itiura Yus nekas Enentáimtatsrum" Tímiayi.</s>
     </seg>
     <seg type="verse" id="b.MAR.4.41">
      <s id="b.MAR.4.41.1">Tura Imiá ashamainiak "ṡMaa jusha yait?</s>
      <s id="b.MAR.4.41.2">Nasesha entsasha niin umirainiatsuk" tunaiyarmiayi.</s>
     </seg>
    </div>
    <div type="chapter" id="b.MAR.5">
     <seg type="verse" id="b.MAR.5.1">
      <s id="b.MAR.5.1.1">Nuyá antumian amaini Jatara nunkanam jeawarmiayi.</s>
     </seg>
     <seg type="verse" id="b.MAR.5.2">
      <s id="b.MAR.5.2.1">Jesus kanunmaya jiinkimtai aishman iwianchruku, shuar Jakáa iwiartainiumia Wárik taa Jesusan inkiunmiayi.</s>
     </seg>
     <seg type="verse" id="b.MAR.5.3">
      <s id="b.MAR.5.3.1">Nu shuar iwiartainium tuke pujuyayi.</s>
      <s id="b.MAR.5.3.2">Tura jirujainkia niin jinkiaatniun tujinkiarmiayi.</s>
     </seg>
     <seg type="verse" id="b.MAR.5.4">
      <s id="b.MAR.5.4.1">Jirujai nawenmasha, uwejnumsha tuke jinkiau ármiayi.</s>
      <s id="b.MAR.5.4.2">Túramaitiat jinkiaarman tsuriar tepet-tepet awajmiayi.</s>
      <s id="b.MAR.5.4.3">Tura ti kakaram asamtai niin nupetkachminiuyayi.</s>
     </seg>
     <seg type="verse" id="b.MAR.5.5">
      <s id="b.MAR.5.5.1">Tuke tsawaisha Káshisha, iwiartainiumsha murasha kayajai ijiumak untsumuu wekainiuyayi.</s>
     </seg>
     <seg type="verse" id="b.MAR.5.6">
      <s id="b.MAR.5.6.1">Tura yajayan Wáiniak Jesusan tseke tarimiayi; tura tikishmatramiayi.</s>
     </seg>
     <seg type="verse" id="b.MAR.5.8">
      <s id="b.MAR.5.8.1">Túrunamtai Jesus chicharuk "Iwianchiá, ni Enentáiya jiinkitia, Tájame" Tímiayi.</s>
      <s id="b.MAR.5.8.2">Takui íwianch kakantar chichaak "ṡWiniasha urukamtai tarutnium, Uunt Nankaamaku Yusa Uchiri Jesusá?</s>
      <s id="b.MAR.5.8.3">Yus iirmanum Wáitkiarsaip, Tájame" Tímiayi.</s>
     </seg>
     <seg type="verse" id="b.MAR.5.9">
      <s id="b.MAR.5.9.1">Takui Jesus Tímiayi "ṡAme Náarmesha yait?"</s>
      <s id="b.MAR.5.9.2">Tutai niisha ayak "Untsurí ásar wikia Untsurí-suntar tu anaikiamuitjai" Tímiayi.</s>
     </seg>
     <seg type="verse" id="b.MAR.5.10">
      <s id="b.MAR.5.10.1">Nuna ti amik, nu nunkanmaya akuptukain tusa Jesusan ti seamiayi.</s>
     </seg>
     <seg type="verse" id="b.MAR.5.11">
      <s id="b.MAR.5.11.1">Nuisha nainnium nuntumas Untsurí kuchi shushunmak matsamarmiayi.</s>
     </seg>
     <seg type="verse" id="b.MAR.5.12">
      <s id="b.MAR.5.12.1">Tuma asamtai, kuchiniam Enkemátin tsankatrukta tusar Jesusan seawarmiayi.</s>
     </seg>
     <seg type="verse" id="b.MAR.5.13">
      <s id="b.MAR.5.13.1">Tuiniakui Jesus "ayu" Tímiayi.</s>
      <s id="b.MAR.5.13.2">Takui íwianch aishmankainia Jíinkiar kuchiniam Enkemáwarmiayi.</s>
      <s id="b.MAR.5.13.3">Kuchisha ti Untsurí, Jimiará mir (2.000) áchiawash.</s>
      <s id="b.MAR.5.13.4">Ashí mash Nánatanam iniaawar antumiannum iniankarmiayi.</s>
      <s id="b.MAR.5.13.5">Nuisha Entsá kiakar jakerarmiayi.</s>
     </seg>
     <seg type="verse" id="b.MAR.5.14">
      <s id="b.MAR.5.14.1">Túrunamtai kuchin Wáinin pisarar péprunmasha shuarnumsha nuna etserarmiayi.</s>
      <s id="b.MAR.5.14.2">Tuma asamtai iyutai tusar ashintiukarmiayi.</s>
     </seg>
     <seg type="verse" id="b.MAR.5.15">
      <s id="b.MAR.5.15.1">Túrawar Jesusai jeawarmiayi.</s>
      <s id="b.MAR.5.15.2">Jeawar aishman yaunchu iwianchrukun yamaikia pénker ajasun pushirin entsar pujan Wáinkiarmiayi.</s>
      <s id="b.MAR.5.15.3">Wáinkiar ashamkarmiayi.</s>
     </seg>
     <seg type="verse" id="b.MAR.5.16">
      <s id="b.MAR.5.16.1">Tura waketkiar kuchi Túrunamuncha iwianchruku pénker ajasmancha mash etserkarmiayi.</s>
     </seg>
     <seg type="verse" id="b.MAR.5.17">
      <s id="b.MAR.5.17.1">Tuma asamtai ni nunkeya jiinki Wetá tusa seawarmiayi.</s>
      <s id="b.MAR.5.17.2">Jesus kanunam enkemamtai aishman nuik iwianchruku amia nu Jesusan chicharuk</s>
     </seg>
     <seg type="verse" id="b.MAR.5.18">
      <s id="b.MAR.5.18.1">"Wi Amijiai tuke tsaninkian wekasatjai" Tímiayi.</s>
     </seg>
     <seg type="verse" id="b.MAR.5.19">
      <s id="b.MAR.5.19.1">Tura Núnaka Jesus suritkiamiayi.</s>
      <s id="b.MAR.5.19.2">"Antsu ame jeemiin, áminiurmiin weme, Ashí Uunt Yus Túrutma nu tura waitnentrampra nusha ujakarta" Tímiayi.</s>
     </seg>
     <seg type="verse" id="b.MAR.5.20">
      <s id="b.MAR.5.20.1">Tutai aishmansha wémiayi.</s>
      <s id="b.MAR.5.20.2">Tura antsu Tekapuris nunkanam Jesus niin pénker awajsamia nuna Ashí shuaran ujakmiayi.</s>
      <s id="b.MAR.5.20.3">Nu nunkanmaya shuarka nuna antukar ti Enentáimprarmiayi.</s>
     </seg>
     <seg type="verse" id="b.MAR.5.21">
      <s id="b.MAR.5.21.1">Ataksha Jesus kanujai katinmatai, aents Untsurí Niin irunturarmiayi.</s>
      <s id="b.MAR.5.21.2">Jesuska antumianka Káanmatkari wajamiayi.</s>
     </seg>
     <seg type="verse" id="b.MAR.5.22">
      <s id="b.MAR.5.22.1">Tura Israer-shuar iruntai jea Náampruku, ni naari Jairu, Támiayi.</s>
      <s id="b.MAR.5.22.2">Taa, Jesusan Wáiniak, piniakum tepersamiayi.</s>
     </seg>
     <seg type="verse" id="b.MAR.5.23">
      <s id="b.MAR.5.23.1">Piniakumar ti seak, "Winia nawantur jarutui.</s>
      <s id="b.MAR.5.23.2">Winitiá, Túram pénker ajasat tusam uwejmijiai antintrukta.</s>
      <s id="b.MAR.5.23.3">Nuinkia jarutkashtatui" Tímiayi.</s>
     </seg>
     <seg type="verse" id="b.MAR.5.24">
      <s id="b.MAR.5.24.1">Tu Tímiatai Jesus niijiai wémiayi.</s>
      <s id="b.MAR.5.24.2">Tura Untsurí shuar wena ásar Niin Chánuarmiayi.</s>
     </seg>
     <seg type="verse" id="b.MAR.5.25">
      <s id="b.MAR.5.25.1">Nui pachitkia nuwa ti jaa wémiayi.</s>
      <s id="b.MAR.5.25.2">Niisha tuse Uwí numpan ajapeak Wáitias pujuyayi.</s>
     </seg>
     <seg type="verse" id="b.MAR.5.26">
      <s id="b.MAR.5.26.1">Ti Untsurí tsuakratin nincha iisu armiayi.</s>
      <s id="b.MAR.5.26.2">Tura iyamsha ti Wáitias pujuyayi.</s>
      <s id="b.MAR.5.26.3">Tura ni Kuítrincha Ashí ajapaitiat Tsuámarchauyayi; antsu tsuamsha nu arant ajauyayi.</s>
     </seg>
     <seg type="verse" id="b.MAR.5.27">
      <s id="b.MAR.5.27.1">Nu nuwasha, Jesus Túramun antuku asa, ni ukuurini amainian ni pushirin antinmiayi.</s>
     </seg>
     <seg type="verse" id="b.MAR.5.28">
      <s id="b.MAR.5.28.1">"Wi aya ni pushirin antinnaka pénkerapi ajasaintjia" tu Enentáimiar Túramiayi.</s>
     </seg>
     <seg type="verse" id="b.MAR.5.29">
      <s id="b.MAR.5.29.1">Tura Jesusa pushirin antin Nú chichamaik numpa ájapman menkakamiayi.</s>
      <s id="b.MAR.5.29.2">Pénker ajasman ayashiin nekapramiayi.</s>
     </seg>
     <seg type="verse" id="b.MAR.5.30">
      <s id="b.MAR.5.30.1">Tura nuin Jesuska, ni kakarmarijiai tsuarman nekapmampramiayi.</s>
      <s id="b.MAR.5.30.2">Tura nuna Nekáa, ayantar chichaak "ṡYaki winia pushirun antintruka?"</s>
      <s id="b.MAR.5.30.3">Tímiayi.</s>
     </seg>
     <seg type="verse" id="b.MAR.5.31">
      <s id="b.MAR.5.31.1">Tutai ni unuiniamuri tiarmiayi, "Untsurí Amin antinmainiasha ṡurukamtai "yaki winia antintkia" tame?"</s>
     </seg>
     <seg type="verse" id="b.MAR.5.32">
      <s id="b.MAR.5.32.1">Tura Jesus, yaki Túruta tusa ashi iimpramiayi.</s>
     </seg>
     <seg type="verse" id="b.MAR.5.33">
      <s id="b.MAR.5.33.1">Nuinkia nuwasha, ni ayashin Túruna nuna Nekáa, ti ashamak kuraimiayi.</s>
      <s id="b.MAR.5.33.2">Tura Jesusan jeari tikishmatramiayi.</s>
      <s id="b.MAR.5.33.3">Tura ni Túrunamurin Ashí paant ujakmiayi.</s>
     </seg>
     <seg type="verse" id="b.MAR.5.34">
      <s id="b.MAR.5.34.1">Takui Jesus niin chicharuk "Nawantru, Winia nekas Enentáimtursa asakmin, pénker awajtamsaitme.</s>
      <s id="b.MAR.5.34.2">Shiir Wetá, tura tuke pénker pujusta" Tímiayi.</s>
     </seg>
     <seg type="verse" id="b.MAR.5.35">
      <s id="b.MAR.5.35.1">Tura Jesus nuna tuke chichas pujai, iruntai jea uuntri jeenia tariarmiayi.</s>
      <s id="b.MAR.5.35.2">Tariar chicharainiak "Ame nawantrum jakayi. ṡUrukamtai Unuikiartin tuke itit awajsatam?" tiarmiayi.</s>
     </seg>
     <seg type="verse" id="b.MAR.5.36">
      <s id="b.MAR.5.36.1">Tura Jesuska, nii tiarmia nuna ántayat, Núnaka pachitsuk, iruntai jea uuntrin chicharuk "Ashamkaip; áyatik nekas Enentáimtursata' Tímiayi.</s>
     </seg>
     <seg type="verse" id="b.MAR.5.37">
      <s id="b.MAR.5.37.1">Tura Niijiai wétinian aya Pítruncha, Jakupuncha ni yachi Juanjai tsankatkarmiayi.</s>
     </seg>
     <seg type="verse" id="b.MAR.5.38">
      <s id="b.MAR.5.38.1">Iruntai jea uuntri jeen jeawar, aentsun charaatum ajainian, uutainian untsumuk ajainiancha Jesus Wáinkiamiayi.</s>
     </seg>
     <seg type="verse" id="b.MAR.5.39">
      <s id="b.MAR.5.39.1">Tura nuwach penké jakan nékayat, Wayá niin chicharuk "ṡUrukamtai Timiá uutrum, tura wa wa ajarum?</s>
      <s id="b.MAR.5.39.2">Nuwach Jákachai, antsu kanarai" Tímiayi.</s>
     </seg>
     <seg type="verse" id="b.MAR.5.40">
      <s id="b.MAR.5.40.1">Nuna takui wishikrarmiayi.</s>
      <s id="b.MAR.5.40.2">Tura Jesus Ashí jiir akupkarmiayi.</s>
      <s id="b.MAR.5.40.3">Ayatik nuwachi Aparín, Nukuríncha tura Niijiai Táaruncha nuwachi tepamurin jukimiayi.</s>
     </seg>
     <seg type="verse" id="b.MAR.5.41">
      <s id="b.MAR.5.41.1">Tura wayawar Jesuska nuwachi uwejen achik Tímiayi "Taritia kumi."</s>
      <s id="b.MAR.5.41.2">Nusha shuar chichamjainkia "Nawantrú Nantáktiá" tawai.</s>
     </seg>
     <seg type="verse" id="b.MAR.5.42">
      <s id="b.MAR.5.42.1">Nuwach tuse Uwí takakuya nu, Nú chichamaik nantaki wekasamiayi.</s>
      <s id="b.MAR.5.42.2">Túramtai nui pujuarmiania nu ti Enentáimprarmiayi.</s>
     </seg>
     <seg type="verse" id="b.MAR.5.43">
      <s id="b.MAR.5.43.1">Jesuska chichaak "Atumsha penké etserkairap" Tímiayi.</s>
      <s id="b.MAR.5.43.2">Tura "nuwach ayuratarum" Tímiayi.</s>
     </seg>
    </div>
    <div type="chapter" id="b.MAR.6">
     <seg type="verse" id="b.MAR.6.1">
      <s id="b.MAR.6.1.1">Jesus Nuyá jiinki ni nunken waketkimiayi.</s>
      <s id="b.MAR.6.1.2">Ni unuiniamurisha nemariarmiayi.</s>
     </seg>
     <seg type="verse" id="b.MAR.6.2">
      <s id="b.MAR.6.2.1">Nuisha ayampratin tsawant jeamtai Israer-shuar iruntainiam Wayá unuiniamiayi.</s>
      <s id="b.MAR.6.2.2">Tura Jesusan anturkarmiania nu ti Enentáimsarmiayi. "ṡJusha tui unuimiaruit.</s>
      <s id="b.MAR.6.2.3">Ni nekaatniurincha yaki susait.</s>
      <s id="b.MAR.6.2.4">Tura aentsti tujintiajnia nuna Niisha itiurak tura?</s>
     </seg>
     <seg type="verse" id="b.MAR.6.3">
      <s id="b.MAR.6.3.1">Jusha Karpintíruchukait; Maríi Uchirínchukait.</s>
      <s id="b.MAR.6.3.2">Ni yachisha Jakupusha, Jusesha, Jútassha, Semunsha nékatsjik.</s>
      <s id="b.MAR.6.3.3">Tura ni umaisha jui iijiai pujuiniatsuk" tiarmiayi.</s>
      <s id="b.MAR.6.3.4">Túrawar Niin nekas Enentáimtustinian tujinkiarmiayi.</s>
     </seg>
     <seg type="verse" id="b.MAR.6.4">
      <s id="b.MAR.6.4.1">Túrasha Jesus niin chicharuk "Yúsnan etserniun Chíkich nunkanmayanka shiir anturainiawai.</s>
      <s id="b.MAR.6.4.2">Antsu Ní nunkeyanka, Ní shuarsha anturainiatsui" Tímiayi.</s>
     </seg>
     <seg type="verse" id="b.MAR.6.5">
      <s id="b.MAR.6.5.1">Tura nuisha, ni nunkenkikia aentsti tujintiamun Túratniun tujinkiamiayi.</s>
      <s id="b.MAR.6.5.2">Antsu jaancha aya ishichik ni uwejejai antin Tsuármiayi.</s>
     </seg>
     <seg type="verse" id="b.MAR.6.6">
      <s id="b.MAR.6.6.1">Tura nekas Enentáimtacham "ṡurukamtai nusha?" tu Enentáimsamiayi.</s>
      <s id="b.MAR.6.6.2">Nuyasha Chíkich péprunam Wayá, Chíkich péprunam Wayá Yus-Chichaman Unuíniakní wekaimiayi.</s>
     </seg>
     <seg type="verse" id="b.MAR.6.7">
      <s id="b.MAR.6.7.1">Tuse unuiniamurin untsuk Jímiarchik Jímiarchik werum Yus-Chicham etserkatarum tusa akupkarmiayi.</s>
      <s id="b.MAR.6.7.2">Tura iwianchin nupetkarat tusa ni kakarmarin Súsarmiayi.</s>
     </seg>
     <seg type="verse" id="b.MAR.6.8">
      <s id="b.MAR.6.8.1">Tura chicharuk "Jintiá Yurumátniusha jukiirap, uyuntrumiincha kuitcha enkearum jukiirap.</s>
      <s id="b.MAR.6.8.2">Antsu aya aanik mashtun jukiirum wetarum.</s>
     </seg>
     <seg type="verse" id="b.MAR.6.9">
      <s id="b.MAR.6.9.1">Sapat uwekatarum, tura entsartincha Jímiar jukiirap, Tímiayi.</s>
     </seg>
     <seg type="verse" id="b.MAR.6.10">
      <s id="b.MAR.6.10.1">Tura jea wayarmena nuin pujustarum; Pujá-pujakuarum Nuyá Chíkich peprunmasha wetarum.</s>
     </seg>
     <seg type="verse" id="b.MAR.6.11">
      <s id="b.MAR.6.11.1">Tura Nánkamas aents atumin awaintiamainiachkuisha, anturtamainiachkuisha, Nuyá Jíinkirum, nu shuar yajauch ainiawai tusarum, Atumí nawe nunka akakekrum ikiuktiarum.</s>
      <s id="b.MAR.6.11.2">Kame Yus aentsun nekapsattana Nú tsawant jeamtai, nu shuarnaka asutiattawai.</s>
      <s id="b.MAR.6.11.3">Sutuma péprunmaya shuarjai tura Kumura péprunmaya shuarjai nankaamas niin asutiattawai" Tímiayi Jesus.</s>
     </seg>
     <seg type="verse" id="b.MAR.6.12">
      <s id="b.MAR.6.12.1">Nuyá Jesusa unuiniamuri Jíinkiar Enentái yapajiar Yúsai Enentáimtumartinian etserkarmiayi.</s>
     </seg>
     <seg type="verse" id="b.MAR.6.13">
      <s id="b.MAR.6.13.1">Tura iwianchruku Enentáiya iwianchin jiirki akupkarmiayi, tura asuitijiai yakarar Untsurí Jáinian tsuararmiayi.</s>
     </seg>
     <seg type="verse" id="b.MAR.6.14">
      <s id="b.MAR.6.14.1">Jesusa Náarin tura ni Túramurin Ashí aents áujmatin ásarmatai, uunt akupin Erutis nuna antukmiayi.</s>
      <s id="b.MAR.6.14.2">Erutiska "Imiakratin Juan jakamunmaya nantakni.</s>
      <s id="b.MAR.6.14.3">Tuma asa ti kakaram takaawai" Tímiayi.</s>
     </seg>
     <seg type="verse" id="b.MAR.6.15">
      <s id="b.MAR.6.15.1">Tura Chíkich shuar "Eríasaiti" tiarmiayi.</s>
      <s id="b.MAR.6.15.2">Chikichcha "Yúsnan etserniuiti, yaunchu etserniuya Núkete" tiarmiayi.</s>
     </seg>
     <seg type="verse" id="b.MAR.6.16">
      <s id="b.MAR.6.16.1">Erutis nuna antuk "Nekas Juánkaiti.</s>
      <s id="b.MAR.6.16.2">Ni muuken tsupiktinian akupkamiaj nu, jakamunmaya nantakniuiti" Tímiayi.</s>
     </seg>
     <seg type="verse" id="b.MAR.6.19">
      <s id="b.MAR.6.19.1">Kame Uunt akupin Erutis, ni yachi Jiripi nuarin nuatkamiayi.</s>
      <s id="b.MAR.6.19.2">Nu nuwa naari Jirutíasaiti.</s>
      <s id="b.MAR.6.19.3">Juansha uunt akupniun Erutisan chicharuk "Yatsumi Nuarí akintrukchatniuitme" Tímiayi.</s>
      <s id="b.MAR.6.19.4">Tutai nuwa Jirutías Juánkan ti kajerkamiayi.</s>
      <s id="b.MAR.6.19.5">Tura Juánkan Máataj tusa wakerimiayi.</s>
      <s id="b.MAR.6.19.6">Túrasha uunt akupin Erutis nuna surimkiamiayi.</s>
      <s id="b.MAR.6.19.7">Antsu Juan achikrum sepunam enkeatarum tusa akupkamiayi.</s>
     </seg>
     <seg type="verse" id="b.MAR.6.20">
      <s id="b.MAR.6.20.1">Juansha tuke Enentáijiai Yusa jintin wekainiuyayi.</s>
      <s id="b.MAR.6.20.2">Erutis, ni esetar Enentáimniun neka asa Juánkan ashamak Jirutías wakeramurin Túrawain tusa suritkiamiayi.</s>
      <s id="b.MAR.6.20.3">Kame Erutis Juan étserman nékachuitiat antuktinian wakerimiayi.</s>
     </seg>
     <seg type="verse" id="b.MAR.6.21">
      <s id="b.MAR.6.21.1">Jirutías, itiurak Máawaj tu pujai, uunt akupin Erutis, ni akiiniamu tsawantri jeamtai, ni suntarincha, Kariréa nunkanmaya uuntrincha, Kuítrintin armia nunasha untsukar, namperan najanamiayi.</s>
     </seg>
     <seg type="verse" id="b.MAR.6.22">
      <s id="b.MAR.6.22.1">Nuisha Jirutíasa nawantri Wayá Jantsemámtai Erutis tura niijiai nampernum matsamarmia nusha shiir Enentáimsarmiayi.</s>
      <s id="b.MAR.6.22.2">Túramtai uunt akupin nuwachin chicharuk "Ame wakeram nu seattia.</s>
      <s id="b.MAR.6.22.3">Wi amastatjai.</s>
     </seg>
     <seg type="verse" id="b.MAR.6.23">
      <s id="b.MAR.6.23.1">Nekas Tájame, Ashí ame seatmena Núnaka amastatjai.</s>
      <s id="b.MAR.6.23.2">Wats, seatkumninkia takakjana nuna Jímiapetek nakakan, amastatjai" Tímiayi.</s>
     </seg>
     <seg type="verse" id="b.MAR.6.24">
      <s id="b.MAR.6.24.1">Tutai nuwach jiinki ni Nukurín Jirutíasan chicharuk "ṡWariniak seattaj?"</s>
      <s id="b.MAR.6.24.2">Tímiayi.</s>
      <s id="b.MAR.6.24.3">Tutai "Imiakratin Juanka muuke seata" Tímiayi.</s>
     </seg>
     <seg type="verse" id="b.MAR.6.25">
      <s id="b.MAR.6.25.1">Nu chichamaik nuwach wari Wayá Erutisan chicharuk "Yamaikia uunt amamkunam Juanka muuken wakerajai" Tímiayi.</s>
     </seg>
     <seg type="verse" id="b.MAR.6.26">
      <s id="b.MAR.6.26.1">Nuna takui uunt akupin ti kuntuts Enentáimpramiayi.</s>
      <s id="b.MAR.6.26.2">Tura nii tiniu asa ni amikri matsatainia nu antukaru ásarmatai surimkiatniun tujinkiamiayi.</s>
     </seg>
     <seg type="verse" id="b.MAR.6.27">
      <s id="b.MAR.6.27.1">Tuma asa uunt akupin Juanka muuke itiata tusa ni suntarin Wárikmas akupkamiayi.</s>
     </seg>
     <seg type="verse" id="b.MAR.6.28">
      <s id="b.MAR.6.28.1">Túramtai suntar wari we, sepunam Juanka muuken tsupikmiayi.</s>
      <s id="b.MAR.6.28.2">Tsupik, amamkunam Itiá, nuwan susamiayi.</s>
      <s id="b.MAR.6.28.3">Túram achik ni Nukurín susamiayi.</s>
     </seg>
     <seg type="verse" id="b.MAR.6.29">
      <s id="b.MAR.6.29.1">Juan maamun antukar ni unuiniamuri ni ayashin iwiarsatai tusar Júkiarmiayi.</s>
     </seg>
     <seg type="verse" id="b.MAR.6.30">
      <s id="b.MAR.6.30.1">Tura Jesusa unuiniamuri Nii akupkarma nu, ataksha waketki Káunak irunturarmiayi.</s>
      <s id="b.MAR.6.30.2">Ashí nii Túrawarmia nuna, unuiniararmia nunasha ujakarmiayi.</s>
     </seg>
     <seg type="verse" id="b.MAR.6.31">
      <s id="b.MAR.6.31.1">Tura Untsurí shuar Táiniakui, niisha ankant ajastinniasha Yurumátniuncha tujinkiarmiayi.</s>
      <s id="b.MAR.6.31.2">Tuma asamtai Jesus chichaak "Iijiai Wemí aents atsuiniamunam; nui ishichik ayamprarmi" Tímiayi.</s>
     </seg>
     <seg type="verse" id="b.MAR.6.32">
      <s id="b.MAR.6.32.1">Nuyá Jesus ni unuiniamurijiai kanunam enkemprar, aents atsuiniamunam jeatai tusar Jíinkiarmiayi.</s>
     </seg>
     <seg type="verse" id="b.MAR.6.33">
      <s id="b.MAR.6.33.1">Túrasha shuar ni wéenan Wáinkiarmiayi.</s>
      <s id="b.MAR.6.33.2">Tura "Jesusaiti" tiarmiayi.</s>
      <s id="b.MAR.6.33.3">Tuma ásar Ashí péprunmaya Untsurí shuar tseke ashintiukar, ni jeatniunam Nákakarmiayi.</s>
     </seg>
     <seg type="verse" id="b.MAR.6.34">
      <s id="b.MAR.6.34.1">Jesus kanunmaya jiinki ti Untsurí aents iruntrar matsatun Wáinkiamiayi.</s>
      <s id="b.MAR.6.34.2">Murik pénker Wáinchataiya Núnisan matsatu ásarmatai Jesus niin Wáitnentrarmiayi.</s>
      <s id="b.MAR.6.34.3">Tura Núkap unuiniararmiayi.</s>
     </seg>
     <seg type="verse" id="b.MAR.6.35">
      <s id="b.MAR.6.35.1">Nuyá kiakui ni unuiniamuri Jesusan tariar chicharainiak "Atsamunam pujatsjik; tura Yamái Kíatsuk.</s>
     </seg>
     <seg type="verse" id="b.MAR.6.36">
      <s id="b.MAR.6.36.1">Shuar wari akupkarta.</s>
      <s id="b.MAR.6.36.2">Tíjiuch péprunmasha, shuarnumsha wearti, ni yurumkari sumarmakarat~i" tiarmiayi.</s>
     </seg>
     <seg type="verse" id="b.MAR.6.37">
      <s id="b.MAR.6.37.1">Tutai Jesus chichaak "Atumek ayuratarum" Tímiayi.</s>
      <s id="b.MAR.6.37.2">Tutai "Iisha ju shuar ayuratai tusar, ṡJimiará sian kuitjai yurumak sumaktai tusar wétinkiaitiaj~i?" tiarmiayi.</s>
     </seg>
     <seg type="verse" id="b.MAR.6.38">
      <s id="b.MAR.6.38.1">Tura Jesus ni unuiniamurin chicharainiak "Tanta takakrum nu iistarum ṡurutmak aa?"</s>
      <s id="b.MAR.6.38.2">Tímiayi.</s>
      <s id="b.MAR.6.38.3">Tutai nekapmarar chichainiak "Tántaka sénkuchikiiti, tura namaksha Jímiarchikiiti" tiarmiayi.</s>
     </seg>
     <seg type="verse" id="b.MAR.6.39">
      <s id="b.MAR.6.39.1">Tutai Jesus Tímiayi "Ju shuar Chírichriniam pujusarti tusar akupkatarum."</s>
     </seg>
     <seg type="verse" id="b.MAR.6.40">
      <s id="b.MAR.6.40.1">Ankant ankant sian siansha, senkuenta senkuenta iruntrar matsamsarmiayi.</s>
     </seg>
     <seg type="verse" id="b.MAR.6.41">
      <s id="b.MAR.6.41.1">Jesuska senku tantancha, Jímiar namaknasha jusa, Yakí nayaimpinmaani iimias Yúsan yuminsamiayi.</s>
      <s id="b.MAR.6.41.2">Tura yurumkan Púurmiayi.</s>
      <s id="b.MAR.6.41.3">Puur ni unuiniamurin Súsarmiayi.</s>
      <s id="b.MAR.6.41.4">Namaknasha puur Súsarmiayi, Ashí Shuáran ajamsarat tusa.</s>
     </seg>
     <seg type="verse" id="b.MAR.6.42">
      <s id="b.MAR.6.42.1">Ashí Yurumáwar ejemararmatai,</s>
     </seg>
     <seg type="verse" id="b.MAR.6.43">
      <s id="b.MAR.6.43.1">puunaruncha, namak ampirmancha achikiar, tuse chankinian aimkiar Júkiarmiayi.</s>
     </seg>
     <seg type="verse" id="b.MAR.6.44">
      <s id="b.MAR.6.44.1">Nu yurumkan ti Untsurí Yurumáwarmiayi.</s>
      <s id="b.MAR.6.44.2">Aya aishmankak senku mir (5.000) ármiayi.</s>
     </seg>
     <seg type="verse" id="b.MAR.6.45">
      <s id="b.MAR.6.45.1">Nuyá Jesus ni unuiniamurin chicharainiak "Kanunam enkemprarum, katinkrum amain émaa ajatarum, Petsaitia péprunam.</s>
      <s id="b.MAR.6.45.2">Wisha ju shuaran áujsan ikiuktiatjai" Tímiayi.</s>
     </seg>
     <seg type="verse" id="b.MAR.6.46">
      <s id="b.MAR.6.46.1">Shuáran áujas ikiuki Yusjai chichastaj tusa Náinnium wémiayi.</s>
     </seg>
     <seg type="verse" id="b.MAR.6.47">
      <s id="b.MAR.6.47.1">Tura kirit ajasmanum Kánuka antumiannum ajapén nanammiayi.</s>
      <s id="b.MAR.6.47.2">Jesuska ninki juakmiayi.</s>
     </seg>
     <seg type="verse" id="b.MAR.6.48">
      <s id="b.MAR.6.48.1">Jesusa unuiniamurisha wia-wiantainiakua ti pimpikiarmiayi, nase tukumma ásar.</s>
      <s id="b.MAR.6.48.2">Nuna Jesus Wáiniak tsawartin ishichik ajasmatai Entsá Pátatek wekas niin jeariarmiayi.</s>
      <s id="b.MAR.6.48.3">Tura nankaamaktiasa wea Núnisan wémiayi.</s>
     </seg>
     <seg type="verse" id="b.MAR.6.49">
      <s id="b.MAR.6.49.1">Jesus Entsá wekaan ni unuiniamuri Wáinkiar, wakanchashit, tu Enentáimprarmiayi.</s>
      <s id="b.MAR.6.49.2">Túrawar ti untsumkarmiayi.</s>
     </seg>
     <seg type="verse" id="b.MAR.6.50">
      <s id="b.MAR.6.50.1">Ashí Wáinkiar ti ashamkarmiayi.</s>
      <s id="b.MAR.6.50.2">Tura Jesus Wárik niin chicharuk "Kakaram ajastarum, Wíitjai Jesus; ashamprukairap" Tímiayi.</s>
     </seg>
     <seg type="verse" id="b.MAR.6.52">
      <s id="b.MAR.6.52.1">Nuinkia entsaya kanunam waka enkempramiayi.</s>
      <s id="b.MAR.6.52.2">Túramtai nasesha majaantmiayi.</s>
      <s id="b.MAR.6.52.3">Ni unuiniamurinkia Enentái kiritia aintsan ásarmatai Jesus yurumkan Núkap awajsamia nuna paant nekaatniun tuke tujinkiarmiayi.</s>
      <s id="b.MAR.6.52.4">Tuma ásar Yamái Túrunamu itiurak aankia tusar ti Enentáimprar sapijmiakarmiayi.</s>
     </seg>
     <seg type="verse" id="b.MAR.6.53">
      <s id="b.MAR.6.53.1">Nuyanka katinkiar, Jinisarít Núnkanam jeawarmiayi.</s>
      <s id="b.MAR.6.53.2">Jeawar kanun ajuiniarmiayi.</s>
     </seg>
     <seg type="verse" id="b.MAR.6.54">
      <s id="b.MAR.6.54.1">Kanunmaya Jíintrarmatai, nu nunkanmaya shuar Jesusan nekaawarmiayi.</s>
     </seg>
     <seg type="verse" id="b.MAR.6.55">
      <s id="b.MAR.6.55.1">Tura "Jesus pujawai" Táman antukar, Ashí jeanmaya jaan ni peakrintiuk Jesus pujamunam itiaarmiayi.</s>
     </seg>
     <seg type="verse" id="b.MAR.6.56">
      <s id="b.MAR.6.56.1">Tura Jesus wekaak wémia nuisha, péprunmasha, shuar matsatmanumsha, ishichik matsatkamunmasha jaan itiariar Jintiá aeprusarmiayi.</s>
      <s id="b.MAR.6.56.2">Túmainiak Jesusan pushirmin antintaj tusar seawarmiayi.</s>
      <s id="b.MAR.6.56.3">Tura Ashí antinkiarmia nuka pénker ajasarmiayi.</s>
     </seg>
    </div>
    <div type="chapter" id="b.MAR.7">
     <seg type="verse" id="b.MAR.7.1">
      <s id="b.MAR.7.1.1">Pariséusha, Israer-shuara jintinniurisha Jerusarénnumia Jesusan tariarmiayi.</s>
     </seg>
     <seg type="verse" id="b.MAR.7.2">
      <s id="b.MAR.7.2.1">Tura Jesusa unuiniamurin ikijmiatsuk yurumun Wáinkiar "Israer-shuara Túrutairin Túruiniatsui" tiarmiayi.</s>
     </seg>
     <seg type="verse" id="b.MAR.7.3">
      <s id="b.MAR.7.3.1">(Kame Pariséusha, tura Ashí Israer-shuarsha, ni uuntri jintintiamurin umikiar ti Núkap ikijmiarar yurumin ármiayi.</s>
     </seg>
     <seg type="verse" id="b.MAR.7.4">
      <s id="b.MAR.7.4.1">Péprunmaya tari "ikijmiatsuk Yurumáshtiniaiti" tiniu ármiayi.</s>
      <s id="b.MAR.7.4.2">Tura ti Untsurí ni uuntri Túrutairi Núnisan ármiayi.</s>
      <s id="b.MAR.7.4.3">"Tsapancha, ichinnasha, jiruncha, peaknasha nijiakartiniaiti" tiniu ármiayi.)</s>
     </seg>
     <seg type="verse" id="b.MAR.7.5">
      <s id="b.MAR.7.5.1">Tuma asamtai Pariséusha, Israer-shuara jintinniurisha Jesusan chicharainiak "ṡUrukamtai ame unuiniamuram ii uuntri jintintramniuitiaj nuna Túruiniatsu.</s>
      <s id="b.MAR.7.5.2">Urukamtai ikijmiatskesha Yurumáinia?" tiarmiayi.</s>
     </seg>
     <seg type="verse" id="b.MAR.7.6">
      <s id="b.MAR.7.6.1">Tutai Jesus Tímiayi "Antar chichamtiniaitrume.</s>
      <s id="b.MAR.7.6.2">Isayas yaunchu nekas atumin aartampramiayi juna: Ju aents ni wenejai Winia "ti pénkeraiti" turutainiawai, Tímiayi Yus, tura ni Enentáinkia jeachat pujuiniawai.</s>
     </seg>
     <seg type="verse" id="b.MAR.7.7">
      <s id="b.MAR.7.7.1">Tura tukeneas Winia shiir awajtuiniawai.</s>
      <s id="b.MAR.7.7.2">Aentsu chichame jintiainiayat, "Yus-Chichamaiti" Tuíniawai."</s>
      <s id="b.MAR.7.7.3">Tu aarmaiti.</s>
     </seg>
     <seg type="verse" id="b.MAR.7.8">
      <s id="b.MAR.7.8.1">Tura átum Yusa chichame iniaisarum, aentsu jintintiamuri umirkarum, ichinnasha, tsapancha nijiaktin, tura Chíkich Túrutaisha aintsarmek Untsurí Túrarme.</s>
     </seg>
     <seg type="verse" id="b.MAR.7.9">
      <s id="b.MAR.7.9.1">Túrákrum Yus-Chichamka tsukintiaani ikiusurme Atumí uuntri chichame umirkatai tusarum.</s>
     </seg>
     <seg type="verse" id="b.MAR.7.10">
      <s id="b.MAR.7.10.1">Kame Muisais yaunchu aar juna Tíchamka: Ame apa nukusha shiir Enentáimtustarum.</s>
      <s id="b.MAR.7.10.2">Tura ataksha aarmiayi: Shuarsha ni Aparín, Nukuríncha yajauch chichareakka, nu shuar Jákatniuiti.</s>
     </seg>
     <seg type="verse" id="b.MAR.7.12">
      <s id="b.MAR.7.12.1">Túrasha átumka Pariséutirmeka, antsu ju Tárume: "Shuar ni Aparín ni Nukurín chicharuk "Wi Yáintinian takakjana nu Kurpanaiti" takuinkia, atumsha pénkeraiti, aparincha nukurincha Yáinchatí" tarume.</s>
      <s id="b.MAR.7.12.2">(Kurpan tana nuka, Yus susamu, tawai.)</s>
     </seg>
     <seg type="verse" id="b.MAR.7.13">
      <s id="b.MAR.7.13.1">Nekaatarum, Pariséutiram.</s>
      <s id="b.MAR.7.13.2">"Ií yaunchu uuntri chichame tuke umiki wétiniaitji" Tákurum, Yus-Chicham penké ántar chichama Núnin awajearme.</s>
      <s id="b.MAR.7.13.3">Núnisrumek chikichcha Untsurí Túrarme."</s>
      <s id="b.MAR.7.13.4">Tu timiayi Jesus.</s>
     </seg>
     <seg type="verse" id="b.MAR.7.14">
      <s id="b.MAR.7.14.1">Nuyá ataksha Jesus Ashí Shuáran untsukar "Mash anturtuktarum, Ashí nekaatarum, Tímiayi.</s>
     </seg>
     <seg type="verse" id="b.MAR.7.15">
      <s id="b.MAR.7.15.1">Aaya ayashnium wayaana nu, Shuáran yajauch awajsachminiaiti; tura antsu ni Enentáinia jiinia nu, yajauch awajsattawai.</s>
     </seg>
     <seg type="verse" id="b.MAR.7.16">
      <s id="b.MAR.7.16.1">Shuar nuna ántakka Enentáimprati" Tímiayi.</s>
     </seg>
     <seg type="verse" id="b.MAR.7.17">
      <s id="b.MAR.7.17.1">Nuyá aentsun ikuiak, jea wayamtai, ni unuiniamuri aniasarmiayi "ṡNu métek-taku chicham warintiua?" tiarmiayi.</s>
     </seg>
     <seg type="verse" id="b.MAR.7.18">
      <s id="b.MAR.7.18.1">Tutai Jesus Tímiayi "Atumsha nékatsrumek.</s>
      <s id="b.MAR.7.18.2">Páantchakait; yurumak Yúajnia nu, Enentáiniam wayachu asa, Shuáran yajauch awajsachminiaiti.</s>
     </seg>
     <seg type="verse" id="b.MAR.7.19">
      <s id="b.MAR.7.19.1">Antsu wakenam Wayá, nankaamas menkaatsuk" Tímiayi.</s>
      <s id="b.MAR.7.19.2">Nuna taku, Ashí yurumak Páchitsuk yuamniaiti, Tímiayi.</s>
     </seg>
     <seg type="verse" id="b.MAR.7.20">
      <s id="b.MAR.7.20.1">Nuyá Tímiayi "Shuara Enentáinia jiinia nu, yajauch awajsamniaiti.</s>
     </seg>
     <seg type="verse" id="b.MAR.7.21">
      <s id="b.MAR.7.21.1">Shuara Enentáinia, initia, yajauch Enentáimsatniusha, tsanirmatniusha, natsa tsanirmatniusha, shuar Máatniusha,</s>
     </seg>
     <seg type="verse" id="b.MAR.7.22">
      <s id="b.MAR.7.22.1">kasamkatniusha, chikichna wakeruktincha, pénkercha Túratniusha, anankatniusha, natsantain átincha, yajauch Enentáimtustincha, tsanumpratniusha, waantu Enentáimtumastincha, netse Túratniusha, Ashí nuka initia wininiatsuk.</s>
     </seg>
     <seg type="verse" id="b.MAR.7.23">
      <s id="b.MAR.7.23.1">Ashí nu Tunáa ainia nu, shuara Enentáinia Jíiniu asa, Shuáran yajauch awajainiawai" Tímiayi.</s>
     </seg>
     <seg type="verse" id="b.MAR.7.24">
      <s id="b.MAR.7.24.1">Tiru pepru, Setún péprusha Serupinísia nunkanam ámiayi.</s>
      <s id="b.MAR.7.24.2">Nuka Israer-shuara nunkenchauyayi.</s>
      <s id="b.MAR.7.24.3">Nu nunkanam Jesus wémiayi.</s>
      <s id="b.MAR.7.24.4">Tura Jeá, Jeá Wayáa pujusmiayi.</s>
      <s id="b.MAR.7.24.5">Tura nui pujamun nu nunkanmaya shuar nekarawarain tusa nakitmiayi; Túrasha uumkatniun tujinkiamiayi.</s>
     </seg>
     <seg type="verse" id="b.MAR.7.25">
      <s id="b.MAR.7.25.1">Wárik nu nunkanmaya nuwa Jesus pujan nekaamiayi.</s>
      <s id="b.MAR.7.25.2">Nu Núwaka nawantri iwianchrukuyayi.</s>
      <s id="b.MAR.7.25.3">Tuma asa Jesusan Tarí ni nawen piniakum tepersamiayi.</s>
     </seg>
     <seg type="verse" id="b.MAR.7.26">
      <s id="b.MAR.7.26.1">Nu nuwa Israer-shuarcha, Serupinísianmayauyayi.</s>
      <s id="b.MAR.7.26.2">Túmaitiat, nawantru Enentáiya iwianchin jiirturkitia tusa Jesusan seamiayi.</s>
     </seg>
     <seg type="verse" id="b.MAR.7.27">
      <s id="b.MAR.7.27.1">Tutai Jesus nuwan chicharuk "Uchi emka Ejemarartí.</s>
      <s id="b.MAR.7.27.2">Uchi apatkuri atankir yawach Súsatin pénkerchaiti" Tímiayi.</s>
     </seg>
     <seg type="verse" id="b.MAR.7.28">
      <s id="b.MAR.7.28.1">Tutai nuwa ayak "Nekas, Uunta, tame.</s>
      <s id="b.MAR.7.28.2">Tura yawachisha misanam wakenam pujuinia nu, uchi apatkun yurumuk juyumak Kákeamun Yuíniatsuk" Tímiayi.</s>
     </seg>
     <seg type="verse" id="b.MAR.7.29">
      <s id="b.MAR.7.29.1">Tutai Jesus Tímiayi "Pénker tame.</s>
      <s id="b.MAR.7.29.2">Tuma asam, shiir Wetá; ame nawantrumi Enentáiya iwianch Jíinkiyi" Tímiayi.</s>
     </seg>
     <seg type="verse" id="b.MAR.7.30">
      <s id="b.MAR.7.30.1">Takui niisha wémiayi.</s>
      <s id="b.MAR.7.30.2">Tura ni jeen Jeá, ni nawantrin íwianch Jíinkimtai pénker ajas peaknum tepan Wáinkiamiayi.</s>
     </seg>
     <seg type="verse" id="b.MAR.7.31">
      <s id="b.MAR.7.31.1">Jesus Tirunmaya jiinki Setún péprunam nankaamarkutak, Tekapuris nunkanmaani nankaamaki, Kariréa antumiannum ataksha jeamiayi.</s>
     </seg>
     <seg type="verse" id="b.MAR.7.32">
      <s id="b.MAR.7.32.1">Nui chichachu ámiayi, kuishin empeku.</s>
      <s id="b.MAR.7.32.2">Nu Shuáran Jesusan itiariar, ni uwejejai antinkiat tusar seawarmiayi.</s>
     </seg>
     <seg type="verse" id="b.MAR.7.33">
      <s id="b.MAR.7.33.1">Shuar matsatmanumia Jesus niin akanki Jukí kuishin tsara uwejejai tsutsukruamiayi.</s>
      <s id="b.MAR.7.33.2">Tura usukia, nu shuara iniain antintkiamiayi.</s>
     </seg>
     <seg type="verse" id="b.MAR.7.34">
      <s id="b.MAR.7.34.1">Tura nayaimpinmaani iimias Súkaska mayati "Epata" Tímiayi.</s>
      <s id="b.MAR.7.34.2">Nuka, shuar chichamnumka "Chinkiatí" tawai.</s>
     </seg>
     <seg type="verse" id="b.MAR.7.35">
      <s id="b.MAR.7.35.1">Nu chichamaik ni kuishisha chinkiamiayi, iniaisha séermiayi.</s>
      <s id="b.MAR.7.35.2">Tura paant chichasmiayi.</s>
     </seg>
     <seg type="verse" id="b.MAR.7.36">
      <s id="b.MAR.7.36.1">Tura Jesus chicharainiak "Penké etserkairap" Tímiayi.</s>
      <s id="b.MAR.7.36.2">Jesuska Surí-suritiamaitiat, nu nankaamas etseriarmiayi.</s>
     </seg>
     <seg type="verse" id="b.MAR.7.37">
      <s id="b.MAR.7.37.1">Tura ti Enentáimprarmiayi.</s>
      <s id="b.MAR.7.37.2">Enentáimprar, "Ju Jesus aya pénkeran Túrawai.</s>
      <s id="b.MAR.7.37.3">Empekuncha ántumtikniaiti, tura chichachun chichamtikniaiti" tiarmiayi.</s>
     </seg>
    </div>
    <div type="chapter" id="b.MAR.8">
     <seg type="verse" id="b.MAR.8.1">
      <s id="b.MAR.8.1.1">Nu Tsawantái shuar Timiá Untsurí iruntrarmiayi.</s>
      <s id="b.MAR.8.1.2">Yurumkari atsakui Jesus ni unuiniamurin untsukar juna Tímiayi:</s>
     </seg>
     <seg type="verse" id="b.MAR.8.2">
      <s id="b.MAR.8.2.1">"Ju Shuáran waitnentajai.</s>
      <s id="b.MAR.8.2.2">Menaintiú tsawant Wijiai pujuinia ásarmatai ni yurumkari amuukachaik.</s>
     </seg>
     <seg type="verse" id="b.MAR.8.3">
      <s id="b.MAR.8.3.1">Tura ni jeen ayurtsuk akupeamka, tsukariin Jintiá pimpikiartatui, yajaya Káunkaru ásar" Tímiayi.</s>
     </seg>
     <seg type="verse" id="b.MAR.8.4">
      <s id="b.MAR.8.4.1">Tutai ni unuiniamuri chichainiak "Túrasha jui atsamunam, ju aents ejemararat tusar ṡTuyá yurumkak Wáinkiattaj~i?" tiarmiayi.</s>
     </seg>
     <seg type="verse" id="b.MAR.8.5">
      <s id="b.MAR.8.5.1">Tutai Jesus niin aniasmiayi "ṡUrutmá tanta aa?"</s>
      <s id="b.MAR.8.5.2">Tutai "siati awai" tiarmiayi.</s>
     </seg>
     <seg type="verse" id="b.MAR.8.6">
      <s id="b.MAR.8.6.1">Nuinkia Ashí aentsun "Nunká pujustarum" tiarmiayi.</s>
      <s id="b.MAR.8.6.2">Tura tantan achik, Yúsan yuminsamiayi.</s>
      <s id="b.MAR.8.6.3">Tura puuk, aentsun ajamsatarum tusa ni unuiniamurin susamiayi.</s>
     </seg>
     <seg type="verse" id="b.MAR.8.7">
      <s id="b.MAR.8.7.1">Tura uchich namaksha ishichik aan achik, Yúsan yuminkias, ni unuiniamurin chicharuk "Jusha shuar ajamsatarum" Tímiayi.</s>
     </seg>
     <seg type="verse" id="b.MAR.8.8">
      <s id="b.MAR.8.8.1">Turam Ashí Yurumáwar ejemararmiayi.</s>
      <s id="b.MAR.8.8.2">Ampirma Púunaruncha siati chankinnium aimkiarmiayi.</s>
     </seg>
     <seg type="verse" id="b.MAR.8.9">
      <s id="b.MAR.8.9.1">Kuatru mir (4.000) shuar Yurumáwarmiayi.</s>
      <s id="b.MAR.8.9.2">Yurumáwar amikiarmatai, Jesus niin áujas akupkarmiayi.</s>
     </seg>
     <seg type="verse" id="b.MAR.8.10">
      <s id="b.MAR.8.10.1">Tura ni unuiniamurijiai kanunam enkemprar Tarmanúta nunkanam wearmiayi.</s>
     </seg>
     <seg type="verse" id="b.MAR.8.11">
      <s id="b.MAR.8.11.1">Pariséu Jesusjai áujmatsatai tusar tariarmiayi.</s>
      <s id="b.MAR.8.11.2">Nekapsatai tusar wakeruiniak Niin chicharuk "Nayaimpinmaya kakaram iniakmasta" tiarmiayi.</s>
     </seg>
     <seg type="verse" id="b.MAR.8.12">
      <s id="b.MAR.8.12.1">Tuíniakui Jesus Kúntuts Enentáimias, Súkaska mayati "ṡUrukamtai, yamaiya aentstiram, nayaimpinmaya kakarman iniakmasat tusarum wakerarum?</s>
      <s id="b.MAR.8.12.2">Nuka penké sunaschattarme, paant Tájarme" Tímiayi.</s>
     </seg>
     <seg type="verse" id="b.MAR.8.13">
      <s id="b.MAR.8.13.1">Nuyá niin ikiukiar ataksha kanunam enkemar amain katinmiayi.</s>
     </seg>
     <seg type="verse" id="b.MAR.8.14">
      <s id="b.MAR.8.14.1">Tura ni unuiniamuri yurumak jukitiai Tukamá kajinmatkiarmiayi.</s>
      <s id="b.MAR.8.14.2">Kanunmanka aya chikichik tantanak takaku ármiayi.</s>
     </seg>
     <seg type="verse" id="b.MAR.8.15">
      <s id="b.MAR.8.15.1">Jesussha ni unuiniamurin Enentáimtikiuk Tímiayi "Wáinkiatarum; Pariséusha Erutissha wakaprutain takakainia Nújaisha aneartarum" Tímiayi.</s>
     </seg>
     <seg type="verse" id="b.MAR.8.16">
      <s id="b.MAR.8.16.1">Tutai ni unuiniamurisha tunaiyarmiayi "Tanta kajinmatkin asakrin nuna Túramtsujiash" tiarmiayi.</s>
     </seg>
     <seg type="verse" id="b.MAR.8.17">
      <s id="b.MAR.8.17.1">Tura Jesus nuna Nekáa chichaak "ṡUrukamtai aya yurumkak Enentáimtarum?</s>
      <s id="b.MAR.8.17.2">Tuke nékatsrumek.</s>
      <s id="b.MAR.8.17.3">Penké Enentáimtsurmek.</s>
      <s id="b.MAR.8.17.4">Atumí Enentái tuke kiritkiait?</s>
      <s id="b.MAR.8.17.5">Tímiayi.</s>
     </seg>
     <seg type="verse" id="b.MAR.8.18">
      <s id="b.MAR.8.18.1">Jimi aisha itiura Wáintsurmea.</s>
      <s id="b.MAR.8.18.2">Kuíshim aisha itiura ántatsrum.</s>
      <s id="b.MAR.8.18.3">Ashí kajinmatkintrumek.</s>
     </seg>
     <seg type="verse" id="b.MAR.8.19">
      <s id="b.MAR.8.19.1">Nekaatarum, nuik, senku tantan Púuran senku mir aishmankan ayurachmakaj. ṡTura ampirma Urutmá chankinnium chumpiamarum?"</s>
      <s id="b.MAR.8.19.2">Tímiayi.</s>
      <s id="b.MAR.8.19.3">Niisha tiarmiayi "Tuse chankinnium chumpiamji."</s>
     </seg>
     <seg type="verse" id="b.MAR.8.20">
      <s id="b.MAR.8.20.1">Ataksha Jesus Tímiayi "Tura siati tantajai kuatru mir shuaran ayuramtai, ṡampirmasha Urutmá chankinnium chumpiamarum?"</s>
      <s id="b.MAR.8.20.2">Niisha "siati" tiarmiayi.</s>
     </seg>
     <seg type="verse" id="b.MAR.8.21">
      <s id="b.MAR.8.21.1">Tuma asamtai Jesus Tímiayi "ṡItiura Imiá nékatsrum?"</s>
     </seg>
     <seg type="verse" id="b.MAR.8.22">
      <s id="b.MAR.8.22.1">Nuyá Petsaitia péprunam jeawarmiayi.</s>
      <s id="b.MAR.8.22.2">Jeawarmatai, aishman jii kusurun Jesusan itiariarmiayi.</s>
      <s id="b.MAR.8.22.3">Túrawar antinta tusar seawarmiayi.</s>
     </seg>
     <seg type="verse" id="b.MAR.8.23">
      <s id="b.MAR.8.23.1">Tuma asamtai Jesus uwejnum achik péprunam aani enkeki Jukí jiin usukijiai kuérmiayi.</s>
      <s id="b.MAR.8.23.2">Tura uwejéjai antin "ṡíimmek?"</s>
      <s id="b.MAR.8.23.3">Tímiayi.</s>
     </seg>
     <seg type="verse" id="b.MAR.8.24">
      <s id="b.MAR.8.24.1">Tutai kusuru iimi Tímiayi "Aentsun iiyajai, Túrasha paantcha.</s>
      <s id="b.MAR.8.24.2">Numi wekainian aaniun iiyajai" Tímiayi.</s>
     </seg>
     <seg type="verse" id="b.MAR.8.25">
      <s id="b.MAR.8.25.1">Nuyá ataksha Jesus ni uwejéjai kusuru jiin antinmiayi.</s>
      <s id="b.MAR.8.25.2">Tura kusurusha úmamkes iis, pénker ajas, Ashí paant iimpramiayi.</s>
     </seg>
     <seg type="verse" id="b.MAR.8.26">
      <s id="b.MAR.8.26.1">Jesus chichaak "Jeemiin weakum péprunam wayawaip tura shuar ujakaip" Tímiayi.</s>
     </seg>
     <seg type="verse" id="b.MAR.8.27">
      <s id="b.MAR.8.27.1">Jesus ni unuiniamurijiai uunt pepru Sesaria-jiripiunam jeatsuk, Tíjiuch uchich péprunam irasarmiayi.</s>
      <s id="b.MAR.8.27.2">Jintiá wésar Jesus ni unuiniamurin chicharainiak, "ṡYaiti turutainiawa Winia?"</s>
      <s id="b.MAR.8.27.3">Tímiayi.</s>
     </seg>
     <seg type="verse" id="b.MAR.8.28">
      <s id="b.MAR.8.28.1">Tutai niisha aimkiarmiayi "Chíkich chichainiak, imiakratin Juankaiti, turamainiawai.</s>
      <s id="b.MAR.8.28.2">Chíkichcha, Eríasaiti, tura Chíkichkia, yaunchu Yúsnan etserin nantakniua Núiti, turamainiawai" tiarmiayi.</s>
     </seg>
     <seg type="verse" id="b.MAR.8.29">
      <s id="b.MAR.8.29.1">Tutai Jesus Tímiayi "Atumsha, ṡwaritrume.</s>
      <s id="b.MAR.8.29.2">Yáitiaj?"</s>
      <s id="b.MAR.8.29.3">Tímiayi.</s>
      <s id="b.MAR.8.29.4">Tutai Pítiur Tímiayi "Ameka Krístuitme; Yúsaiya akupkamuitme."</s>
     </seg>
     <seg type="verse" id="b.MAR.8.30">
      <s id="b.MAR.8.30.1">Tutai Jesus chichaak "Penké etserkairap" Tímiayi.</s>
     </seg>
     <seg type="verse" id="b.MAR.8.31">
      <s id="b.MAR.8.31.1">Unuiniak: "Wi Aents Ajasuitjiana ju ti Wáitsatniuitjai.</s>
      <s id="b.MAR.8.31.2">Israer-shuarti ii uuntrisha, Patri uuntrisha, ii jintinniurisha Winia nakitrurar mantuawartatui.</s>
      <s id="b.MAR.8.31.3">Túrasha menaintiu tsawant nankaamasmatai nantaktiniaitjai" Tímiayi.</s>
     </seg>
     <seg type="verse" id="b.MAR.8.32">
      <s id="b.MAR.8.32.1">Nunasha paant ujakmiayi.</s>
      <s id="b.MAR.8.32.2">Tura Pítrusha Jesusan arantach Jukí kakantramiayi.</s>
      <s id="b.MAR.8.32.3">"Tu chichasaip" Tímiayi.</s>
     </seg>
     <seg type="verse" id="b.MAR.8.33">
      <s id="b.MAR.8.33.1">Tutai Jesus ayantmatar, ni Unuiniamurín iis, Pítrun kakantar chicharuk "Satanása, werumta.</s>
      <s id="b.MAR.8.33.2">Ameka Yusna ana nu Enentáimtatsme, antsu aya aentsnak Enentáimtame" Tímiayi.</s>
     </seg>
     <seg type="verse" id="b.MAR.8.34">
      <s id="b.MAR.8.34.1">Nuna tuasua amik tura nui matsamarmia nunasha, ni unuiniamurincha untsuk Tímiayi, "Shuar Winia nekas nemartustasa wakerakka ni wakeramurinkia iniaisati; tura ni krusri yanaki Nemartustí.</s>
     </seg>
     <seg type="verse" id="b.MAR.8.35">
      <s id="b.MAR.8.35.1">Kame shuar ju nunkanam aya ninki anenmamkunka nu shuar ni iwiaakmarin emenkaktatui.</s>
      <s id="b.MAR.8.35.2">Antsu Winia anentu asa tura winia chichamprun anea asa, shuar aya pénker pujustinniak Enentáimtsuna nu, nekas iwiaakman Wáinkiattawai.</s>
     </seg>
     <seg type="verse" id="b.MAR.8.36">
      <s id="b.MAR.8.36.1">Nekaata, shuar Ashí ju nunkanam írunna nuna sumaksha Túrasha ni wakani jinium wéakuisha, ṡitiurak pénker pujusaint?</s>
     </seg>
     <seg type="verse" id="b.MAR.8.37">
      <s id="b.MAR.8.37.1">Shuarka wakanin uwemtikrataj tusa wakerak ṡurutmak akikmakaint?</s>
     </seg>
     <seg type="verse" id="b.MAR.8.38">
      <s id="b.MAR.8.38.1">Antuktarum.</s>
      <s id="b.MAR.8.38.2">Yamaiya aents Yúsan nakitiar ajapawaru yajauch ainia nu iimiainiamunam shuar Winia natsantrakuinkia tura winia chichampruncha natsantakuinkia, wi, Aents Ajasuitjiana ju, winia Aparu kakarmarijiai tura nayaimpinmaya pénker suntarjai atak taakun, Nú shuaran natsantrattajai Wisha.'</s>
      <s id="b.MAR.8.38.3">Tu Tímiayi Jesus.</s>
     </seg>
    </div>
    <div type="chapter" id="b.MAR.9">
     <seg type="verse" id="b.MAR.9.1">
      <s id="b.MAR.9.1.1">Ataksha Jesus niin chicharuk, `Nekas Tájarme, shuar Játsuk Yus ni kakarmarijiai aentsu Enentáin akupkattana Nú tsawantan Wáinkiartatna nu jui iijiai pujuiniawai" Tímiayi.</s>
     </seg>
     <seg type="verse" id="b.MAR.9.2">
      <s id="b.MAR.9.2.1">Nuyá sais tsawant nankaamasmatai, Jesus Pítruncha, Jakupuncha, Juánnasha uunt Náinnium Júkiarmiayi.</s>
      <s id="b.MAR.9.2.2">Nuisha Jesus Nushá iira ajasmiayi.</s>
     </seg>
     <seg type="verse" id="b.MAR.9.3">
      <s id="b.MAR.9.3.1">Ni pushirisha ti puju Jíitsumir ajattsarmiayi.</s>
      <s id="b.MAR.9.3.2">Nujai métek puju awajsatin ju nunkanam atsawai.</s>
     </seg>
     <seg type="verse" id="b.MAR.9.4">
      <s id="b.MAR.9.4.1">Túruna nui Erías, Muisaisjai wantinkiar Jesusjai chichainian Wáinkiarmiayi.</s>
     </seg>
     <seg type="verse" id="b.MAR.9.5">
      <s id="b.MAR.9.5.1">Nuyasha Pítiur Jesusan chicharuk "Uuntá, ii jui pujustin ti pénkeraiti.</s>
      <s id="b.MAR.9.5.2">Menaintiú aakmaktai, Aminiu chikichik, Muisaisna chikichik, Eríasnasha chikichik" Tímiayi.</s>
     </seg>
     <seg type="verse" id="b.MAR.9.6">
      <s id="b.MAR.9.6.1">Jesusa unuiniamuri sapijmainiak, Pítiur wariniak titi nekaachmiayi.</s>
      <s id="b.MAR.9.6.2">Nékachu asa nuna Tímiayi.</s>
     </seg>
     <seg type="verse" id="b.MAR.9.7">
      <s id="b.MAR.9.7.1">Tura yurankim tara mikintiu awajsamiayi.</s>
      <s id="b.MAR.9.7.2">Yuranminmaya chichaak "Júiti winia aneamu Uchir.</s>
      <s id="b.MAR.9.7.3">Nii anturkatarum" Tímiayi.</s>
     </seg>
     <seg type="verse" id="b.MAR.9.8">
      <s id="b.MAR.9.8.1">Nuyanka ni unuiniamuri ayantmar iiyaj tukamar aya Jesusnak Wáinkiarmiayi.</s>
      <s id="b.MAR.9.8.2">Chíkichkia atsuarmiayi.</s>
     </seg>
     <seg type="verse" id="b.MAR.9.9">
      <s id="b.MAR.9.9.1">Nuyá Náinniumia akainiak Jesus niin chicharuk "Wáinkiarumna nu etserkairap.</s>
      <s id="b.MAR.9.9.2">Wi, Aents Ajasuitjiana ju jakamunmaya nantaatsain nu etserkairap" Tímiayi.</s>
     </seg>
     <seg type="verse" id="b.MAR.9.10">
      <s id="b.MAR.9.10.1">Tutai ni Tímian ímiatrusan úukarmiayi.</s>
      <s id="b.MAR.9.10.2">Tura "jakamunmaya nantaatsain tana nu, ṡwariniak ta?" nuamtak tunainiarmiayi.</s>
     </seg>
     <seg type="verse" id="b.MAR.9.11">
      <s id="b.MAR.9.11.1">Tura Jesusan aniasarmiayi "ṡUrukamtai Israerti ii jintinniurisha, Erías emka Tátiniaiti, tuinia?" tiarmiayi.</s>
     </seg>
     <seg type="verse" id="b.MAR.9.12">
      <s id="b.MAR.9.12.1">Tutai Jesus Tímiayi "Nekas Erías Ashí iwiarattsa emka Tátiniaiti. ṡTura Aents Ajasunun Yus-Papinium warintiua?</s>
      <s id="b.MAR.9.12.2">"Ti Wáitsattawai; Niin nakitrartatui."</s>
      <s id="b.MAR.9.12.3">Tu aarmaiti.</s>
     </seg>
     <seg type="verse" id="b.MAR.9.13">
      <s id="b.MAR.9.13.1">Wi Tájarme, Erías nekas Táwiti.</s>
      <s id="b.MAR.9.13.2">Támatai, shuar Ashí ni wakeriarmia nuna niin Túrawarmiayi.</s>
      <s id="b.MAR.9.13.3">Yusa Papiriin Eríasa Túrunatniuri aarma amia Tímiatrusan Túrawarmiayi" Tímiayi Jesus.</s>
     </seg>
     <seg type="verse" id="b.MAR.9.14">
      <s id="b.MAR.9.14.1">Tura ni unuiniamuri matsatmanum atak Wáketuk, ti Untsurí aents Káutkar Israer-shuara jintinniurisha niijiai tunai pujuinian Wáinkiamiayi.</s>
     </seg>
     <seg type="verse" id="b.MAR.9.15">
      <s id="b.MAR.9.15.1">Tura aencha, Jesusan Wáinkiar warainiak, tsékenki weriar, áujsarmiayi.</s>
     </seg>
     <seg type="verse" id="b.MAR.9.16">
      <s id="b.MAR.9.16.1">Túrunawarmatai, Jesus chicharainiak, "Warí tunaiyarum?"</s>
      <s id="b.MAR.9.16.2">Tímiayi.</s>
     </seg>
     <seg type="verse" id="b.MAR.9.17">
      <s id="b.MAR.9.17.1">Tutai chikichik ayak "Uuntá, winia uchirun Amin itiarjame.</s>
      <s id="b.MAR.9.17.2">Iwianchruku asa chichachuiti.</s>
     </seg>
     <seg type="verse" id="b.MAR.9.18">
      <s id="b.MAR.9.18.1">Túmakui íwianch enkemtakun paat ajiar aepeawai; Túram uchisha saun kaput apak nain Kátetete awajeawai.</s>
      <s id="b.MAR.9.18.2">Túram kakaakcha ame unuiniamurmin seamjai, Jíirtukti tusan, Túrasha tujintrutkarai" Tímiayi.</s>
     </seg>
     <seg type="verse" id="b.MAR.9.19">
      <s id="b.MAR.9.19.1">Tutai Jesus Tímiayi "Yúsan Enentáimtichutirmea Urutmá tsawantak pujustaj atumjai.</s>
      <s id="b.MAR.9.19.2">Urutmá katsuntrataj!</s>
      <s id="b.MAR.9.19.3">Uchi itiatarum" Tímiayi.</s>
     </seg>
     <seg type="verse" id="b.MAR.9.20">
      <s id="b.MAR.9.20.1">Takui uchin Jesusan itiariarmiayi.</s>
      <s id="b.MAR.9.20.2">Tura íwianch uchin enkemta Jesusan Wáiniak uchin ajakramiayi.</s>
      <s id="b.MAR.9.20.3">Uchisha chichiptur Nunká iniaan péper-péper ajakin wenunam saun apakmiayi.</s>
     </seg>
     <seg type="verse" id="b.MAR.9.21">
      <s id="b.MAR.9.21.1">Túrunamtai Jesus ni Aparín aniasmiayi "ṡUrutá yaunchu ainkiait?"</s>
      <s id="b.MAR.9.21.2">Tutai ni apari Tímiayi "úchichik ainkiaiti.</s>
     </seg>
     <seg type="verse" id="b.MAR.9.22">
      <s id="b.MAR.9.22.1">Tuma asa tuke Jutikiú pujurniuiti; jiniumsha apeawai, Entsá maataj tusa ajuaawai.</s>
      <s id="b.MAR.9.22.2">Yaintrukminiaitkiumka waitneasam yaintrukta" Tímiayi.</s>
     </seg>
     <seg type="verse" id="b.MAR.9.23">
      <s id="b.MAR.9.23.1">Tutai Jesus chicharuk "ṡUrukamtai, yaintrukminiaitkiumka, tame?</s>
      <s id="b.MAR.9.23.2">Nekaata, shuar Winia nekas Enentáimturna nu Ashí Túramniaiti" Tímiayi.</s>
     </seg>
     <seg type="verse" id="b.MAR.9.24">
      <s id="b.MAR.9.24.1">Tutai uchi apari kakantar chichaak, "Uuntá, nekas Enentáimtajme.</s>
      <s id="b.MAR.9.24.2">Nekas Enentáimtustinian Táasjana nu Yáintkiata" Tímiayi.</s>
     </seg>
     <seg type="verse" id="b.MAR.9.25">
      <s id="b.MAR.9.25.1">Tura shuar Untsurí Káunainian Jesus Wáiniak kakantuk "Empeku chichachu awajin iwianchi Jíinkitia, Tájame.</s>
      <s id="b.MAR.9.25.2">Jíinkim ataksha wayawaipia" Tímiayi.</s>
     </seg>
     <seg type="verse" id="b.MAR.9.26">
      <s id="b.MAR.9.26.1">Tura íwianch jiiniuk untsumak uchin we-werkasa ajakar chichichiptu aepkimiayi.</s>
      <s id="b.MAR.9.26.2">Túram uchi jaka ímianis tepemiayi.</s>
      <s id="b.MAR.9.26.3">Túrunamtai Untsurí shuar "jakayi" tiarmiayi.</s>
     </seg>
     <seg type="verse" id="b.MAR.9.27">
      <s id="b.MAR.9.27.1">Támanak Jesus uwejen achik awajkimiayi, tura uchi nantaki wajakmiayi.</s>
     </seg>
     <seg type="verse" id="b.MAR.9.28">
      <s id="b.MAR.9.28.1">Tura Jesus Jeá wayamtai, ninki pujusar, ni unuiniamuri aniasar "ṡUrukamtai iisha Jíiktin tujinkiamaj~i?" tiarmiayi.</s>
     </seg>
     <seg type="verse" id="b.MAR.9.29">
      <s id="b.MAR.9.29.1">Tutai Jesus Tímiayi "Ju iwianchkia ijiarmar Yus áujkur jiikminiaiti" Tímiayi.</s>
     </seg>
     <seg type="verse" id="b.MAR.9.30">
      <s id="b.MAR.9.30.1">Nuyá Jíinkiar Kariréa nunkanmaani nankaamakarmiayi.</s>
      <s id="b.MAR.9.30.2">Ni unuiniamurin unuinia asa nu nankaamamun nekaawarain tusa Jesus nakitmiayi.</s>
     </seg>
     <seg type="verse" id="b.MAR.9.31">
      <s id="b.MAR.9.31.1">Unuiniak juna Tímiayi: "Wi Aents Ajasuitiaj juna mantamnati tusar achirkar surutkartatui.</s>
      <s id="b.MAR.9.31.2">Tura Máamuitiatnak, iwiarsamunmayan Menaintiú tsawantai nantaktiatjai" Tímiayi.</s>
     </seg>
     <seg type="verse" id="b.MAR.9.32">
      <s id="b.MAR.9.32.1">Tura nu chichaman nekaacharmiayi.</s>
      <s id="b.MAR.9.32.2">Nékainiachiat, anintrustinian arantukarmiayi.</s>
     </seg>
     <seg type="verse" id="b.MAR.9.33">
      <s id="b.MAR.9.33.1">Nuyá Kapernáum péprunam jeawarmiayi.</s>
      <s id="b.MAR.9.33.2">Tura Jesus Jeá pujus ni unuiniamurin aniniak, "ṡAtumsha Jintiá winisrum Warí áujmatmiarum?"</s>
      <s id="b.MAR.9.33.3">Tímiayi.</s>
     </seg>
     <seg type="verse" id="b.MAR.9.34">
      <s id="b.MAR.9.34.1">Tura natsarar pachischarmiayi.</s>
      <s id="b.MAR.9.34.2">Kame Jintiá wésar "iijiai ṡyaki Imiá nankaamantu ajasat?" tunainiarmiayi.</s>
     </seg>
     <seg type="verse" id="b.MAR.9.35">
      <s id="b.MAR.9.35.1">Ni unuiniamuri pachischarmatai, Jesus pujus Ashí tuse unuiniamurin irur chichaak "Shuar nekas nankaamantu ajastajtsa wakerakka, peejchachia nuke Enentáimtumar shuara Yáintri Atí" Tímiayi.</s>
     </seg>
     <seg type="verse" id="b.MAR.9.36">
      <s id="b.MAR.9.36.1">Tura uchin Itiáa miniakas chichaak:</s>
     </seg>
     <seg type="verse" id="b.MAR.9.37">
      <s id="b.MAR.9.37.1">"Shuar uchin winia naarui shiir awajeakka Winia shiir awajtawai.</s>
      <s id="b.MAR.9.37.2">Tura Winia akuptukua nunasha shiir awajeawai" Tímiayi.</s>
     </seg>
     <seg type="verse" id="b.MAR.9.38">
      <s id="b.MAR.9.38.1">Nuyá Juan Jesusan chicharuk "Uuntá, shuar ame Náarmin pachis iwianchin akupea wainkiamji.</s>
      <s id="b.MAR.9.38.2">Tura iijiai írutkachu asamtai nu Túratin suritkiamji" Tímiayi.</s>
     </seg>
     <seg type="verse" id="b.MAR.9.39">
      <s id="b.MAR.9.39.1">Tutai Jesus Tímiayi "Antsu suritkiairap.</s>
      <s id="b.MAR.9.39.2">Shuar winia Náarun pachis tujinkiamun Túrakka, nu shuar wari tsanumprutratniun tujinkiattawai.</s>
     </seg>
     <seg type="verse" id="b.MAR.9.40">
      <s id="b.MAR.9.40.1">Shuar iin nakitramachkunka, iin Páchitkiawai, Tímiayi.</s>
     </seg>
     <seg type="verse" id="b.MAR.9.41">
      <s id="b.MAR.9.41.1">Winia nemarka asakrumin shuar yumiichinkesha ajampramkuka ántar Túratsui; akikma átatui' Tímiayi.</s>
     </seg>
     <seg type="verse" id="b.MAR.9.42">
      <s id="b.MAR.9.42.1">`Tura shuar ju uchin Winia umirtuinia nuna yajauchin Túrumtikiamtainkia, ti asutniattawai.</s>
      <s id="b.MAR.9.42.2">Tuma asamtai uchin yajauchin Túrumtiktsain kuntujen kayajai jinkiar nayaantsanam ajunmaka maak ainti.</s>
     </seg>
     <seg type="verse" id="b.MAR.9.43">
      <s id="b.MAR.9.43.1">Ame uwejmek yajauchin Túrumtikkramamniaitkuinkia tsupikta.</s>
      <s id="b.MAR.9.43.2">Mai uwejtuk Wáitsatniunam jeatniujainkia Chikichík uwejjai ju nunkanam pujusar tuke iwiaaku pujustinnium jeatin ti shiiraiti.</s>
      <s id="b.MAR.9.43.3">Warí, Wáitsatniunmanka ji kajinkiashtin awai,</s>
     </seg>
     <seg type="verse" id="b.MAR.9.44">
      <s id="b.MAR.9.44.1">Jákaru akarisha Jáiniatsui tura jisha tuke kapaawai.</s>
     </seg>
     <seg type="verse" id="b.MAR.9.45">
      <s id="b.MAR.9.45.1">Nawemsha yajauchin Túrumtikkramamniaitkuinkia nusha tsupikta.</s>
      <s id="b.MAR.9.45.2">Mai nawentuk Wáitsatniunam jeatniujainkia Chikichík nawejai ju nunkanam pujusar tuke iwiaaku pujustinnium jeatin ti shiiraiti.</s>
      <s id="b.MAR.9.45.3">Wáitsatniunmanka ji kajinkiashtin awai,</s>
     </seg>
     <seg type="verse" id="b.MAR.9.46">
      <s id="b.MAR.9.46.1">Jákaru akarisha Jáiniatsui tura jisha tuke kapaawai.</s>
     </seg>
     <seg type="verse" id="b.MAR.9.47">
      <s id="b.MAR.9.47.1">Jimisha yajauchin Túrumtikkramamniaitkuinkia ukuinkiata.</s>
      <s id="b.MAR.9.47.2">Mai jiintiuk Wáitsatniunam jeatniujainkia Chikichík jiijiai ju nunkanam pujusar Yus akupeana nui jeatin ti shiiraiti;</s>
     </seg>
     <seg type="verse" id="b.MAR.9.48">
      <s id="b.MAR.9.48.1">Wáitsatniunmanka Jákaru akarisha Jáiniatsui tura jisha tuke kapaawai.</s>
     </seg>
     <seg type="verse" id="b.MAR.9.49">
      <s id="b.MAR.9.49.1">Naman Yus susamu weaktinia aintsan aentstirmesha jijiai nekapnastatrume.</s>
     </seg>
     <seg type="verse" id="b.MAR.9.50">
      <s id="b.MAR.9.50.1">Weesha ti penkeraitiat michumarka, ṡitiurak jea-jeat átin~ki?</s>
      <s id="b.MAR.9.50.2">Wats, wee jeakua aintsarmek atumek shiir Enentáimtunaistarum" Tímiayi Jesus.</s>
     </seg>
    </div>
    <div type="chapter" id="b.MAR.10">
     <seg type="verse" id="b.MAR.10.1">
      <s id="b.MAR.10.1.1">Jesus Kapernáumnumia jiinki, Jutía nunkanam nankaamaki, Jurtan entsa amain jeamiayi.</s>
      <s id="b.MAR.10.1.2">Nui pujai, aents ataksha Niin irunturarmiayi.</s>
      <s id="b.MAR.10.1.3">Iruntrarmatai tuke Túrin asa ataksha unuiniamiayi.</s>
     </seg>
     <seg type="verse" id="b.MAR.10.2">
      <s id="b.MAR.10.2.1">Tura Pariséu Jesusan nekapsatai tusar wakeruiniak, Niin chicharainiak "ṡAishman ni Nuarí ajapatin tsankamkamukait?" tiarmiayi.</s>
     </seg>
     <seg type="verse" id="b.MAR.10.3">
      <s id="b.MAR.10.3.1">Tutai Jesus Tímiayi "ṡMuisais wariniak timia?"</s>
     </seg>
     <seg type="verse" id="b.MAR.10.4">
      <s id="b.MAR.10.4.1">Tutai "Papíjiai iin ajapatniun tsankatramkamiaji" tiarmiayi.</s>
     </seg>
     <seg type="verse" id="b.MAR.10.5">
      <s id="b.MAR.10.5.1">Tutai Jesus Tímiayi "Atumí enentai Kátsuram asamtai nu chichaman atumin tsankatramkamiarme.</s>
     </seg>
     <seg type="verse" id="b.MAR.10.6">
      <s id="b.MAR.10.6.1">Tura Yus Yámankamtaik Ashí najanamia nui, aishmannasha nuwancha najanamiayi.</s>
     </seg>
     <seg type="verse" id="b.MAR.10.7">
      <s id="b.MAR.10.7.1">Tuma asamtai aishman ni Aparíncha Nukuríncha kanaki ikiuki, ni nuarijiain~ki tsanintiniaiti.</s>
     </seg>
     <seg type="verse" id="b.MAR.10.8">
      <s id="b.MAR.10.8.1">Warí, aishman nuarijiai Jímiaraitiat chikichik ajasartatui.</s>
      <s id="b.MAR.10.8.2">Tuma asamtai Yamái Jímiarchaiti, antsu chikichik ajasuiti.</s>
     </seg>
     <seg type="verse" id="b.MAR.10.9">
      <s id="b.MAR.10.9.1">Tuma asa, Yus atsankiania nuna, aents akankashtiniaiti" Tímiayi.</s>
     </seg>
     <seg type="verse" id="b.MAR.10.10">
      <s id="b.MAR.10.10.1">Tura urum Jeá wayawar, Jesusa unuiniamuri nu chichaman ataksha aniasarmiayi.</s>
     </seg>
     <seg type="verse" id="b.MAR.10.11">
      <s id="b.MAR.10.11.1">Tuiniakui Jesus Tímiayi "Shuar ni nuarin ajapa ikiuak chikichan Nuátkanka, emka nuarin yajauch awajas, ikiuak, tsanirmayi.</s>
     </seg>
     <seg type="verse" id="b.MAR.10.12">
      <s id="b.MAR.10.12.1">Nuwasha ni aishri ajapa ikiuak, chikichjai niiniurtukka, niisha tsanirmayi" Tímiayi.</s>
     </seg>
     <seg type="verse" id="b.MAR.10.13">
      <s id="b.MAR.10.13.1">Antinkiarat tusar uchin Jesusan itiariarmiayi.</s>
      <s id="b.MAR.10.13.2">Túruiniakui Jesusa unuiniamuri "itiairap" tiarmiayi.</s>
     </seg>
     <seg type="verse" id="b.MAR.10.14">
      <s id="b.MAR.10.14.1">Tura Jesus nuna Wáiniak, kajek juna Tímiayi "Uchi Winí winitin tsankatruktarum.</s>
      <s id="b.MAR.10.14.2">Suritkiairap.</s>
      <s id="b.MAR.10.14.3">Iis, shuar ju uchia Núnisan peejchach Enentáimtumainia nu Yusa akupeamurin pachiinkiamniaiti.</s>
     </seg>
     <seg type="verse" id="b.MAR.10.15">
      <s id="b.MAR.10.15.1">Nuní asamtai Tájarme, uchi umiana Núnisan Yusa akupkamurin shuar Umíachkunka nuna pachiinkiachminiaiti.</s>
     </seg>
     <seg type="verse" id="b.MAR.10.16">
      <s id="b.MAR.10.16.1">Nuyá uchin miniakas, "Yus Yáinmakarti" Tímiayi.</s>
     </seg>
     <seg type="verse" id="b.MAR.10.17">
      <s id="b.MAR.10.17.1">Ukunam, Jesus Nuyá weai, shuar tseke Niin tarimiayi.</s>
      <s id="b.MAR.10.17.2">Tarí tikishmatar chicharuk "ṡUuntá, Amesha ti pénkeraitme.</s>
      <s id="b.MAR.10.17.3">Tuma asam, turuttia, ṡwarinia Túrakna tuke iwiaaku átataj?"</s>
      <s id="b.MAR.10.17.4">Tímiayi.</s>
     </seg>
     <seg type="verse" id="b.MAR.10.18">
      <s id="b.MAR.10.18.1">Tutai Jesus Tímiayi, "ṡUrukamtai Winia, pénkeraitme, Túrutam?</s>
      <s id="b.MAR.10.18.2">Shuarka chikichkisha pénkerka atsawai.</s>
      <s id="b.MAR.10.18.3">Aya Yúsak pénkeraiti.</s>
     </seg>
     <seg type="verse" id="b.MAR.10.19">
      <s id="b.MAR.10.19.1">Yus akupkamu nékatsmek.</s>
      <s id="b.MAR.10.19.2">Ju ainiawai: tsanirmawairap, mankartuawairap, kasamkairap, Chíkich shuar tsanumprurairap, anankartuawairap, apasha nukusha umirkatarum.</s>
      <s id="b.MAR.10.19.3">Nu ainiawai" Tímiayi.</s>
     </seg>
     <seg type="verse" id="b.MAR.10.20">
      <s id="b.MAR.10.20.1">Tutai Kuítrintin chichaak "Uunta, Núnaka úchichik mash umiki tsakaruitjai" Tímiayi.</s>
     </seg>
     <seg type="verse" id="b.MAR.10.21">
      <s id="b.MAR.10.21.1">Tutai Jesus iis waitnenmai Tímiayi "Chikichik Táasume.</s>
      <s id="b.MAR.10.21.2">Weme Ashí áminiu ana nu surukta.</s>
      <s id="b.MAR.10.21.3">Túram nu kuit Kuítrincha susarta.</s>
      <s id="b.MAR.10.21.4">Túrakum nayaimpiniam Kuítrum ikiaunkattme.</s>
      <s id="b.MAR.10.21.5">Túram winitia, krus yanaktinia aintsamek itiurchatrum ain nemartusta" Tímiayi.</s>
     </seg>
     <seg type="verse" id="b.MAR.10.22">
      <s id="b.MAR.10.22.1">Tura Kuítrintin nu chichaman antuk, wake mesek, Kúntuts Enentáimiar wémiayi, ti kuitrintin asa.</s>
     </seg>
     <seg type="verse" id="b.MAR.10.23">
      <s id="b.MAR.10.23.1">Nii wématai, Jesus Ashí ni téntakmarin iis, ni unuiniamurin chicharuk, "Kuítrintin ainia nu Yusa akupeamurin pachiinkiatin ti itiurchataiti" Tímiayi.</s>
     </seg>
     <seg type="verse" id="b.MAR.10.24">
      <s id="b.MAR.10.24.1">Takui ni unuiniamuri nuna antukar Niisháa Enentáimprarmiayi.</s>
      <s id="b.MAR.10.24.2">Túramtai Jesus Tímiayi "Uchiru antuktarum.</s>
      <s id="b.MAR.10.24.3">Shuar Kuítriniak Enentáimtuinia nuka, Yusa akupeamurin pachiinkiatin penké itiurchataiti.</s>
     </seg>
     <seg type="verse" id="b.MAR.10.25">
      <s id="b.MAR.10.25.1">Uunt kamiriu auja jiin wayatin ana Nú nankaamas, Kuítrintin Yusa akupeamurin pachiinkiatin itiurchataiti" Tímiayi.</s>
     </seg>
     <seg type="verse" id="b.MAR.10.26">
      <s id="b.MAR.10.26.1">Nuna antukar Nú arant Niisháa Enentáimprarmiayi. "ṡNuinkia yaki uwempramniait?" tunaiyarmiayi.</s>
     </seg>
     <seg type="verse" id="b.MAR.10.27">
      <s id="b.MAR.10.27.1">Tura Jesus niin iisar chichainiak "Aents ninki Túrachminiaiti, antsu Yus Túramniaiti.</s>
      <s id="b.MAR.10.27.2">Yuska Ashí Túramniaiti" Tímiayi.</s>
     </seg>
     <seg type="verse" id="b.MAR.10.28">
      <s id="b.MAR.10.28.1">Nuyá Pítiur Niin chicharuk "Iis, iikia Ashí ikiukir némartsujik" Tímiayi.</s>
     </seg>
     <seg type="verse" id="b.MAR.10.29">
      <s id="b.MAR.10.29.1">Tutai Jesussha Tímiayi, "Nekas Tájarme, shuar Winia nemartak Yus-Chichamnasha ipiampartasa wakerak ni jeencha, yachincha, umaincha, Aparíncha, Nukuríncha, nuarincha, Uchiríncha, nunkencha uyumatsuk ikiuakka,</s>
     </seg>
     <seg type="verse" id="b.MAR.10.30">
      <s id="b.MAR.10.30.1">nu shuar ju nunkanam sian patatnas jeencha, yachincha, umaincha, Nukuríncha, Uchiríncha, nunkencha, ju nunkanam Wáitiayat sunastatui.</s>
      <s id="b.MAR.10.30.2">Tura ukunam, nunka amuukamtai, nu shuarsha Jáchatainium tuke pénker pujustatui.</s>
     </seg>
     <seg type="verse" id="b.MAR.10.31">
      <s id="b.MAR.10.31.1">Tura Untsurí shuar Yamái penkeri ainia nu, ukunam ukunmaani pujusartatui, tura iiksan Untsurí shuar Yamái ukunmaya ainia nu, ukunam eem pujusartatui" Tímiayi Jesus.</s>
     </seg>
     <seg type="verse" id="b.MAR.10.32">
      <s id="b.MAR.10.32.1">Nuyá arak Jerusarénnum wéenak, jintiak wearmiayi.</s>
      <s id="b.MAR.10.32.2">Jesuska émak wémiayi.</s>
      <s id="b.MAR.10.32.3">Ni unuiniamurisha Niisháa Enentáimprarmiayi.</s>
      <s id="b.MAR.10.32.4">Ashamainiayatan Jesusan nemarsarmiayi.</s>
      <s id="b.MAR.10.32.5">Túmainiai atak ni nekas unuiniamurin akankiar, ni Túrunatniurin ujakmiayi.</s>
     </seg>
     <seg type="verse" id="b.MAR.10.33">
      <s id="b.MAR.10.33.1">Ujaak Tímiayi "Antuktarum, arak Jerusarénnum wéaji.</s>
      <s id="b.MAR.10.33.2">Nui Winia, Aents Ajasuitjiana juna, Patri uuntriincha, jintinniunmasha surutkartatui.</s>
      <s id="b.MAR.10.33.3">Niisha apachnium mantamnati tusar surutkartatui.</s>
     </seg>
     <seg type="verse" id="b.MAR.10.34">
      <s id="b.MAR.10.34.1">Nusha Winia wishikrurar, katsumprukar, usukruawar mantuawartatui.</s>
      <s id="b.MAR.10.34.2">Túramaitiatnak Menaintiú tsawantai nantaktiatjai" Tímiayi.</s>
     </seg>
     <seg type="verse" id="b.MAR.10.35">
      <s id="b.MAR.10.35.1">Sepetéu Uchirí Jakupusha Juansha Jesusan taruntarmiayi.</s>
      <s id="b.MAR.10.35.2">Taruntar "Uuntá, ii seattajnia nu Túrak tusar wakeraji" tiarmiayi.</s>
     </seg>
     <seg type="verse" id="b.MAR.10.36">
      <s id="b.MAR.10.36.1">Tutai Jesus Tímiayi "ṡWarí itiurtukat tusam wakerutam?"</s>
     </seg>
     <seg type="verse" id="b.MAR.10.37">
      <s id="b.MAR.10.37.1">Tutai "Ame nupetmaktin tsawantrum jeamtai, iisha Amijiai pujustaitsar wakeraji, wi untsuurumini, winia yatsursha menaarmini.</s>
      <s id="b.MAR.10.37.2">Nu tsankatrukta" Tíarmiayi.</s>
     </seg>
     <seg type="verse" id="b.MAR.10.38">
      <s id="b.MAR.10.38.1">Tura Jesus Tímiayi "Atum seatrumna nu nékatsrume.</s>
      <s id="b.MAR.10.38.2">Wi umartatjana nu umarminkaitrum.</s>
      <s id="b.MAR.10.38.3">Tura Wi imiantiatjana Núnisrum imianminkaitrum" Tímiayi.</s>
     </seg>
     <seg type="verse" id="b.MAR.10.39">
      <s id="b.MAR.10.39.1">Niisha tiarmiayi, "Túramniaitji, Páchitskea."</s>
      <s id="b.MAR.10.39.2">Tuíniakui Jesus Tímiayi "Wats, Wi umartatjana nu umartatrume, tura Wi imiantiatjana Núnisrumek imiantiatrume.</s>
     </seg>
     <seg type="verse" id="b.MAR.10.40">
      <s id="b.MAR.10.40.1">Túrasha winia untsuuruini, menaruinisha átum pujustinian Wikia Súsashtiniaitjarme, antsu Yus wakerana nu nuin apujsattawai" Tímiayi.</s>
     </seg>
     <seg type="verse" id="b.MAR.10.41">
      <s id="b.MAR.10.41.1">Tura Chíkich tias unuiniamuri nuna anturkar Jakupuncha, Juánnasha ti kajerkarmiayi.</s>
     </seg>
     <seg type="verse" id="b.MAR.10.42">
      <s id="b.MAR.10.42.1">Tura Jesus ni unuiniamurin irur Tímiayi "Ju nékarme; Yus-shuarchanum akupniuitjai tuinia nu, waantu Enentáimtumas, ni Shuárin ti akupeawai; tura uunt ainia nusha Ashí shuar ti takamtikiainiawai.</s>
     </seg>
     <seg type="verse" id="b.MAR.10.43">
      <s id="b.MAR.10.43.1">Antsu atumjai Núnisan atsutniuiti.</s>
      <s id="b.MAR.10.43.2">Atumka, wi unuiniamutiram, uunt ajastaj tusarum wakerakrumka, Ashí Yáimin ajastiniaitrume.</s>
     </seg>
     <seg type="verse" id="b.MAR.10.44">
      <s id="b.MAR.10.44.1">Shuar Atumí penkeri ajastajtsa wakerakka, takarniua nuke ajas, Umirtamkatí.</s>
     </seg>
     <seg type="verse" id="b.MAR.10.45">
      <s id="b.MAR.10.45.1">Wisha, Aents Ajasuitjiana ju, shuar takartusarat tusan Táchamjai, antsu Ashí Shuáran Yáintaj tusan Táwitjai.</s>
      <s id="b.MAR.10.45.2">Wisha jarukan Shuáran uwemtikratajtsan Táwitjai" Tímiayi.</s>
     </seg>
     <seg type="verse" id="b.MAR.10.46">
      <s id="b.MAR.10.46.1">Jesus ni unuiniamurijiai, tura Chíkich Untsurí aentsjai Jirikiú péprunam jeawarmiayi.</s>
      <s id="b.MAR.10.46.2">Nuyá Jirikiúnmayasha Jíinkiar weenai, Timiasa Uchirí Partimiás, kusuru amia nu, Jintiá yantam Kuítian seamu pujumiayi.</s>
     </seg>
     <seg type="verse" id="b.MAR.10.47">
      <s id="b.MAR.10.47.1">Niisha, Nasarétnumia Jesusaiti Táman antuk, untsumuk "Uunt Jesusa, amesha Uunt Akupin Tawit weeachukaitiam, Yus anaikiachmakaitiam.</s>
      <s id="b.MAR.10.47.2">Winiaja waitnentrurta" Tímiayi.</s>
     </seg>
     <seg type="verse" id="b.MAR.10.48">
      <s id="b.MAR.10.48.1">Tura Untsurí nui matsamarmia nu niin chicharainiak "Takamatsata" tiarmiayi.</s>
      <s id="b.MAR.10.48.2">Niisha Nú nankaamas untsummiayi "Tawit Weeá Jesusá, winia waitnentrurta."</s>
     </seg>
     <seg type="verse" id="b.MAR.10.49">
      <s id="b.MAR.10.49.1">Nuna antuk Jesus wajatas, chichaak "Untsuktarum" Tímiayi.</s>
      <s id="b.MAR.10.49.2">Takui shuar kusurun untsuiniak "Kakaram ajasta.</s>
      <s id="b.MAR.10.49.3">Wajaktia; untsurmawai" tiarmiayi.</s>
     </seg>
     <seg type="verse" id="b.MAR.10.50">
      <s id="b.MAR.10.50.1">Tuiniakui niisha esekmatairin ajapa ikiuak wajaki Jesusan tseke tarimiayi.</s>
     </seg>
     <seg type="verse" id="b.MAR.10.51">
      <s id="b.MAR.10.51.1">Tura Jesus niin chicharuk "ṡWinia itiurtukat tusamea wakerutam?"</s>
      <s id="b.MAR.10.51.2">Tímiayi.</s>
      <s id="b.MAR.10.51.3">Tutai kusuru chicharuk "Uunta, iimtiasan wakerajai" Tímiayi.</s>
     </seg>
     <seg type="verse" id="b.MAR.10.52">
      <s id="b.MAR.10.52.1">Tutai Jesus chichaak "Shiir Wetá.</s>
      <s id="b.MAR.10.52.2">Winia nekas Enentáimtursa asam pénker ajasume" Tímiayi.</s>
      <s id="b.MAR.10.52.3">Tura nu chichamaik iimpramiayi.</s>
      <s id="b.MAR.10.52.4">Tura Jesusan nemarki wémiayi.</s>
     </seg>
    </div>
    <div type="chapter" id="b.MAR.11">
     <seg type="verse" id="b.MAR.11.1">
      <s id="b.MAR.11.1.1">Wésar Jerusarénnum tura Petpajái péprusha Petania péprusha Uriwiu naint ínkiuasmak ámanum jeawar, Jesus Jimiará unuiniamurin ujuikimiayi.</s>
     </seg>
     <seg type="verse" id="b.MAR.11.2">
      <s id="b.MAR.11.2.1">Ujuiak Tímiayi "Aatunini pépruchiniam werum nuin umpuuru uchich jinkiamu Wáinkiattarme.</s>
      <s id="b.MAR.11.2.2">Nu umpuuruka tuke entsamprukchamuiti.</s>
      <s id="b.MAR.11.2.3">Nu atiarum utitiarum.</s>
     </seg>
     <seg type="verse" id="b.MAR.11.3">
      <s id="b.MAR.11.3.1">Tura "ṡUrukamtia aitkiarum?" turamainiakuisha, "ii Uuntri wakerawai" titiarum" Tímiayi.</s>
     </seg>
     <seg type="verse" id="b.MAR.11.4">
      <s id="b.MAR.11.4.1">Tutai wearmiayi.</s>
      <s id="b.MAR.11.4.2">Tura umpuurun Wáitiniam aani jinkiamun, Jintiá yantamnum wajan Wáinkiar atiawarmiayi.</s>
     </seg>
     <seg type="verse" id="b.MAR.11.5">
      <s id="b.MAR.11.5.1">Nui pujuarmia nu "ṡWarí aitkiarum.</s>
      <s id="b.MAR.11.5.2">Urukamtai umpuuru Atíarum?" tiarmiayi.</s>
     </seg>
     <seg type="verse" id="b.MAR.11.6">
      <s id="b.MAR.11.6.1">Takui, niisha Jesus timia nu ujakam suritkiacharmiayi.</s>
     </seg>
     <seg type="verse" id="b.MAR.11.7">
      <s id="b.MAR.11.7.1">Tura umpuurun Jesusan itiariar pushirin umpuurunam awantkarmiayi.</s>
      <s id="b.MAR.11.7.2">Túram Jesus entsamkamiayi.</s>
     </seg>
     <seg type="verse" id="b.MAR.11.8">
      <s id="b.MAR.11.8.1">Tura Untsurí shuarsha pushirin jintianam ayapar ainkiarmiayi.</s>
      <s id="b.MAR.11.8.2">Chíkichcha Jintiá yantamnumian nukan juuk jintianam aintrarmiayi.</s>
     </seg>
     <seg type="verse" id="b.MAR.11.9">
      <s id="b.MAR.11.9.1">Eem wearmia nusha, uku winiarmia nusha warainiak "Jusanna" untsumkarmiayi.</s>
      <s id="b.MAR.11.9.2">"Yusa Náaríin winiana nu Imiá pénkeraiti.</s>
     </seg>
     <seg type="verse" id="b.MAR.11.10">
      <s id="b.MAR.11.10.1">Ii uuntri Tawitia akupeamuri Tátatna nu Imiá penker Atí.</s>
      <s id="b.MAR.11.10.2">Ii Yusri naari shiir ati."</s>
      <s id="b.MAR.11.10.3">Tu untsumki wearmiayi.</s>
     </seg>
     <seg type="verse" id="b.MAR.11.11">
      <s id="b.MAR.11.11.1">Tura Jesus Jerusarénnum jeamiayi.</s>
      <s id="b.MAR.11.11.2">Jeá, Yusa Uunt Jeen wayamiayi.</s>
      <s id="b.MAR.11.11.3">Tura Ashí iiyasua amik, kintiampraij tusa ni tuse unuiniamurijiai Tíjiuch Petania péprunam wearmiayi.</s>
     </seg>
     <seg type="verse" id="b.MAR.11.12">
      <s id="b.MAR.11.12.1">Kashin tsawar, Petanianmaya jintia wesa, Jesus tsukammiayi.</s>
     </seg>
     <seg type="verse" id="b.MAR.11.13">
      <s id="b.MAR.11.13.1">Tura arant wajan iikiu numirin Núkenniun Wáiniak, nereatsuash tusa iyumiayi.</s>
      <s id="b.MAR.11.13.2">Tura nereshtairin asamtai neren penké Wáinkiachmiayi.</s>
     </seg>
     <seg type="verse" id="b.MAR.11.14">
      <s id="b.MAR.11.14.1">Nuyá iikiu numin yuminkeak: "Ame nerem penké yunaashti" Tímiayi.</s>
      <s id="b.MAR.11.14.2">Ni unuiniamurisha nuna Táman antukarmiayi.</s>
     </seg>
     <seg type="verse" id="b.MAR.11.15">
      <s id="b.MAR.11.15.1">Nuyá atak Jerusarénnum jeawarmiayi.</s>
      <s id="b.MAR.11.15.2">Nui Jesus Yusa Uunt Jeen Wayá suruktai tusar pujuarmia nuna jiiki akupkatasa nankammiayi.</s>
      <s id="b.MAR.11.15.3">Kuítian yapajin armia nuna misarin tura yampitsan Súrin armia nuna kutankrincha ayanturmiayi.</s>
     </seg>
     <seg type="verse" id="b.MAR.11.16">
      <s id="b.MAR.11.16.1">Tura Káarak entsaki Yusa Uunt Jeen nankaamaktinian suritkiarmiayi.</s>
     </seg>
     <seg type="verse" id="b.MAR.11.17">
      <s id="b.MAR.11.17.1">Nuyá "Yus áujsatai tusar Ashí shuar Yusa jeen wayamnia átatui" Tú aarchamukait Yusa Papiriin.</s>
      <s id="b.MAR.11.17.2">Antsu átumka Yusa jee kasa matsamtaiya Nútikiarme" Tímiayi.</s>
     </seg>
     <seg type="verse" id="b.MAR.11.18">
      <s id="b.MAR.11.18.1">Aents nui matsamarmia nu Jesusa chichamen antukar ti Enentáimprarmiayi.</s>
      <s id="b.MAR.11.18.2">Tuma asamtai Israer-patri uuntrisha, Israer-shuara jintinniurisha, nuna nekaawar, Jesusan ashamainiak mantamnati tusar chichaman jurusarmiayi.</s>
     </seg>
     <seg type="verse" id="b.MAR.11.19">
      <s id="b.MAR.11.19.1">Nuyá kiakui Jesus Jerusarénnumia jiinkimiayi.</s>
     </seg>
     <seg type="verse" id="b.MAR.11.20">
      <s id="b.MAR.11.20.1">Kashin Káshik nankaamainiak iikiu numin kankaptuk jaka wajan Wáinkiarmiayi.</s>
     </seg>
     <seg type="verse" id="b.MAR.11.21">
      <s id="b.MAR.11.21.1">Tura Pítiur Enentáimias Jesusan Tímiayi "Uunta, iista, iikiu Ame yuminkramam nu kankaptuk Káarchaik."</s>
     </seg>
     <seg type="verse" id="b.MAR.11.22">
      <s id="b.MAR.11.22.1">Tutai Jesus Tímiayi "Yus nekas Enentáimtustarum.</s>
     </seg>
     <seg type="verse" id="b.MAR.11.23">
      <s id="b.MAR.11.23.1">Iis, nekas Tátsujrumek, shuar "Yus nekas Túratpiash" Tútsuk, tura "wi Tájana nuna Yus nekas Túrattawai" tu Enentáimsar, ju Náintian "jiinki nayaantsanam Iniántí" Tákuinkia, Páchitsuk iniantatui, Tímiayi.</s>
     </seg>
     <seg type="verse" id="b.MAR.11.24">
      <s id="b.MAR.11.24.1">Tuma asamtai Tájarme, Ashí Yus áujkuram searmena nuna suramsattarme.</s>
      <s id="b.MAR.11.24.2">"Wi seajna nuna Yamái takakjai" tu Enentáimkiurmeka, Wáinkiáttarme.</s>
     </seg>
     <seg type="verse" id="b.MAR.11.25">
      <s id="b.MAR.11.25.1">Tura Yus áujkuram pujarmena nu, kajernaiyamuram ákuinkia Tsankurnáiratarum.</s>
      <s id="b.MAR.11.25.2">Atumí Aparí nayaimpiniam pujana nu Atumí tunaarin tsankurturti tusarum Túratarum.</s>
     </seg>
     <seg type="verse" id="b.MAR.11.26">
      <s id="b.MAR.11.26.1">Atumsha Tsankurnáiyachkurminkia, Núnisan Atumí Aparí nayaimpiniam pujana nu Atumí tunaarin Tsankurtámprashtatrume" Tímiayi Jesus.</s>
     </seg>
     <seg type="verse" id="b.MAR.11.27">
      <s id="b.MAR.11.27.1">Ataksha Jerusarénnum waketkiarmiayi.</s>
      <s id="b.MAR.11.27.2">Jesus Yusa Uunt Jeen wekai, Israer-patri uuntrisha, Israer-shuara jintinniurisha, Israer-shuara iruntai-jee uuntrisha Niin Káutkarmiayi.</s>
     </seg>
     <seg type="verse" id="b.MAR.11.28">
      <s id="b.MAR.11.28.1">Káutkar Jesusan tiarmiayi "ṡYana kakarmarijiai ju Túram.</s>
      <s id="b.MAR.11.28.2">Ame Túramna nuna ya tsankatrama?" tiarmiayi.</s>
     </seg>
     <seg type="verse" id="b.MAR.11.29">
      <s id="b.MAR.11.29.1">Tuiniakui Jesus Tímiayi, "Chikichkiniak aniastatjarme.</s>
      <s id="b.MAR.11.29.2">Airkatarum.</s>
      <s id="b.MAR.11.29.3">Túrakrumninkia Wisha winia takastinian tsankatrukmia nuna ujaktatjarme.</s>
     </seg>
     <seg type="verse" id="b.MAR.11.30">
      <s id="b.MAR.11.30.1">Wats, turutiarum, ṡya Juan imiaitniun tsankatkama? ṡShuar tsankatkamka? ṡYus tsankatkamka?</s>
      <s id="b.MAR.11.30.2">Airkatarum" Tímiayi.</s>
     </seg>
     <seg type="verse" id="b.MAR.11.31">
      <s id="b.MAR.11.31.1">Tura niisha Enentáimprar "Yus akupkaiti" Tákurninkia, "ṡurukamtia umirkachuram?" turamchattajik.</s>
     </seg>
     <seg type="verse" id="b.MAR.11.32">
      <s id="b.MAR.11.32.1">Antsu "shuar tsankatkaiti" Tákurkia, Ashí shuar ashamaji" tunainiarmiayi.</s>
      <s id="b.MAR.11.32.2">Ashí aents Juan nekas Yúsnan etserniuiti, tu Enentáimainiakui ashammiarmiayi.</s>
     </seg>
     <seg type="verse" id="b.MAR.11.33">
      <s id="b.MAR.11.33.1">Nuyá Jesusan tiarmiayi "Iikia nékatsji."</s>
      <s id="b.MAR.11.33.2">Tutai Jesus Tímiayi "Wisha Núnisnak yana kakarmarijiai takaaj nuna ujakchattajrume."</s>
     </seg>
    </div>
    <div type="chapter" id="b.MAR.12">
     <seg type="verse" id="b.MAR.12.1">
      <s id="b.MAR.12.1.1">Jesus ju métek-taku chichaman unuiniamiayi: "Shuar uwa ajan ajam wenuimiai.</s>
      <s id="b.MAR.12.1.2">Nuyá uwa nekeetain najanamai.</s>
      <s id="b.MAR.12.1.3">Tura kumpin jean najanamai.</s>
      <s id="b.MAR.12.1.4">Najana takartusti tusa Shuáran ikiuak ninkia jeachat wémai.</s>
     </seg>
     <seg type="verse" id="b.MAR.12.2">
      <s id="b.MAR.12.2.1">Neretai tsawant jeamtai, ni takarniurin Júukman akankat tusa akupkamai.</s>
     </seg>
     <seg type="verse" id="b.MAR.12.3">
      <s id="b.MAR.12.3.1">Tura ajanam takau arma nu, nu takarniun achik, katsumkar, áyatik awainkiarmai.</s>
     </seg>
     <seg type="verse" id="b.MAR.12.4">
      <s id="b.MAR.12.4.1">Ataksha Chíkich takarniun akupkamai, tura nunasha kayajai tukurar, Múuknum katsumkar, katsekar awainkiarmai.</s>
     </seg>
     <seg type="verse" id="b.MAR.12.5">
      <s id="b.MAR.12.5.1">Tuma ain ataksha Chíkichan akupkamai, tura nunasha Máawarmai.</s>
      <s id="b.MAR.12.5.2">Ti Untsurín akupramai.</s>
      <s id="b.MAR.12.5.3">Chikichnasha katsumkarmai, chikichan Máawarmai.</s>
     </seg>
     <seg type="verse" id="b.MAR.12.6">
      <s id="b.MAR.12.6.1">Tura niijiai chikichik tuke ámiayi, nuka ni aneamu uchiri.</s>
      <s id="b.MAR.12.6.2">Nu uchincha ukunam akupkamai.</s>
      <s id="b.MAR.12.6.3">Akupeak "Winia uchirnaka shiir awajsartatui" Tímiai.</s>
     </seg>
     <seg type="verse" id="b.MAR.12.7">
      <s id="b.MAR.12.7.1">Tura ni uchiri winian Wáinkiar, takau shuar Nuámtak chichainiak "Juka Ajá nérenniu Uchirínti.</s>
      <s id="b.MAR.12.7.2">Wátsek, maatai; Túramka ájaka iiniu átatui" tiarmai.</s>
     </seg>
     <seg type="verse" id="b.MAR.12.8">
      <s id="b.MAR.12.8.1">Túsar achikiar Máawarmai.</s>
      <s id="b.MAR.12.8.2">Ayashincha ajanmaya ajapawarmai" Tímiayi.</s>
     </seg>
     <seg type="verse" id="b.MAR.12.9">
      <s id="b.MAR.12.9.1">Tura Nuyá aniasmiayi, "ṡWats, Warí Enentáimsarum; Ajá nérenniuri itiurkattawa?</s>
      <s id="b.MAR.12.9.2">Jeashtanmayá taa, Ajá takainia Nú shuaran amuktatui.</s>
      <s id="b.MAR.12.9.3">Ni Ajaríncha chikichan ikiastatui.</s>
     </seg>
     <seg type="verse" id="b.MAR.12.10">
      <s id="b.MAR.12.10.1">Ju, Yus-Papinium aarma ana nu áujsachukaitrum: Kaya pénkernak, jeammin "yajauchiiti" tusar ajapawarmia nu Ashí kayajai nankaamas pénker apujsamuiti.</s>
     </seg>
     <seg type="verse" id="b.MAR.12.11">
      <s id="b.MAR.12.11.1">Nusha Yus Túramuiti.</s>
      <s id="b.MAR.12.11.2">Iisha iisar ti Enentáimtaji.</s>
      <s id="b.MAR.12.11.3">Nuke aarmaiti" Tímiayi.</s>
     </seg>
     <seg type="verse" id="b.MAR.12.12">
      <s id="b.MAR.12.12.1">Tura Nú metek-taku chichamjai niin áujmatma asa achiktai tusar chichaman jurusarmiayi.</s>
      <s id="b.MAR.12.12.2">Túmainiayat Shuáran ashamainiak Jesusan ikiuiniak wearmiayi.</s>
     </seg>
     <seg type="verse" id="b.MAR.12.13">
      <s id="b.MAR.12.13.1">Tura wear, imiaamtikiar Yajá chichakmatai Nújai yajauch Títiai tusar Pariséu shuarnasha, Erutisa nemarin shuarnasha akatar Jesusan akuptukarmiayi.</s>
     </seg>
     <seg type="verse" id="b.MAR.12.14">
      <s id="b.MAR.12.14.1">Túram Niin jeariar chicharainiak: "Uuntá, aents nakitiainiain tuke nekas chicham Páchitsuk chichaame, nu nékaji.</s>
      <s id="b.MAR.12.14.2">Aents Pátatek iiyatsme, antsu nekas Yusa jinti unuiniame. ṡWaritia Enentáimiam, ii kuitri uunt Sesar Súsatin pénkerkait.</s>
      <s id="b.MAR.12.14.3">Susattajik.</s>
      <s id="b.MAR.12.14.4">Suritkiattajik?</s>
      <s id="b.MAR.12.14.5">Nu nekaatai tusar wakeraji" tiarmiayi.</s>
     </seg>
     <seg type="verse" id="b.MAR.12.15">
      <s id="b.MAR.12.15.1">Tura Jesus ni yajauch Enentáimmiarin nekara "ṡUrukamtai Winia yajauch titi tusarum wakerutarum?</s>
      <s id="b.MAR.12.15.2">Kuit itiatarum, Wi iistaj" Tímiayi.</s>
     </seg>
     <seg type="verse" id="b.MAR.12.16">
      <s id="b.MAR.12.16.1">Tutai Kuítian itiariarmiayi.</s>
      <s id="b.MAR.12.16.2">Jesus nuna iis Tímiayi, "ṡJuisha yana yapi tura yana naari aarmait?"</s>
      <s id="b.MAR.12.16.3">Tímiayi.</s>
      <s id="b.MAR.12.16.4">Tutai "Uunt Sésarna" tiarmiayi.</s>
     </seg>
     <seg type="verse" id="b.MAR.12.17">
      <s id="b.MAR.12.17.1">Nuyá Jesus Tímiayi "Uunt Sésarna ana nu susatarum; Túrarum Yúsnaka Yus susatarum" Tímiayi.</s>
      <s id="b.MAR.12.17.2">Tura ni aimkiamurin antukar ti Enentáimprarmiayi.</s>
     </seg>
     <seg type="verse" id="b.MAR.12.18">
      <s id="b.MAR.12.18.1">Nuisha Satuséu aents, jakamunmaya nantaktin penké atsawai tiniu armia nu, Jesusan tariarmiayi.</s>
      <s id="b.MAR.12.18.2">Taar Jesusan chicharainiak:</s>
     </seg>
     <seg type="verse" id="b.MAR.12.19">
      <s id="b.MAR.12.19.1">"Uuntá, Muisais juna aatrampramiaji: "Aishman ni nuari Júreatsain jakamtainkia, yachin yajutmatrattsa, ni yachi nu wajen Nuátkatniuiti."</s>
     </seg>
     <seg type="verse" id="b.MAR.12.20">
      <s id="b.MAR.12.20.1">Wats, siati yachi ármiayi.</s>
      <s id="b.MAR.12.20.2">Iwiairi nuwan nuatak yajutmatsuk jakamiayi.</s>
     </seg>
     <seg type="verse" id="b.MAR.12.21">
      <s id="b.MAR.12.21.1">Ni yachi wajen akinkiamiayi.</s>
      <s id="b.MAR.12.21.2">Nusha Núnisan yajutmatsuk jakamiayi.</s>
      <s id="b.MAR.12.21.3">Nuna yachisha Núnisan tura nuna yachisha Núnisan Túramiayi.</s>
     </seg>
     <seg type="verse" id="b.MAR.12.22">
      <s id="b.MAR.12.22.1">Tura Ashí siati patainman, patainman nu nuwan Nuátkarmiayi.</s>
      <s id="b.MAR.12.22.2">Yajutmatsuk, yajutmatsuk Jíiniawarmiayi.</s>
      <s id="b.MAR.12.22.3">Tura ukunam nuwasha jakamiayi.</s>
     </seg>
     <seg type="verse" id="b.MAR.12.23">
      <s id="b.MAR.12.23.1">Nuinkia nantaktin tsawantai, nantakiarmatai, ṡyana nuarin ati?</s>
      <s id="b.MAR.12.23.2">Ashí siati Nuátkacharmaka" tiarmiayi.</s>
     </seg>
     <seg type="verse" id="b.MAR.12.24">
      <s id="b.MAR.12.24.1">Tutai Jesus Tímiayi ""Jakamunmaya nantaktin atsawai" Tátsurmek.</s>
      <s id="b.MAR.12.24.2">Yusa chichame tura Yusa kakarmari nékachu asarum awajiarme, Tímiayi.</s>
     </seg>
     <seg type="verse" id="b.MAR.12.25">
      <s id="b.MAR.12.25.1">Iimiatarum, aents jakamunmaya nantakiarmatai, nuatnaikiatin atsuttawai, antsu nayaimpinmaya suntara Núnisaran pujusartatui.</s>
     </seg>
     <seg type="verse" id="b.MAR.12.26">
      <s id="b.MAR.12.26.1">Tura jakamunmaya nantaktiniapitia tusarum nu nekaatin nekas wakerakrumka Muisais aarmia nu Enentáimtustarum.</s>
      <s id="b.MAR.12.26.2">Yuska numichinmaya Muisaisan chicharuk "Wikia Apraáma Isaaka tura Jakupu Yúsrintjai" Yus Tímiayi.</s>
     </seg>
     <seg type="verse" id="b.MAR.12.27">
      <s id="b.MAR.12.27.1">Yaunchu Jákaru ain, Yus nuna taku, ayashnium jakayat iwiaaku pujuinia nuna Yusrintjai, tawai.</s>
      <s id="b.MAR.12.27.2">Nekas jaka ainia nuna Yusrinchuiti.</s>
      <s id="b.MAR.12.27.3">Nantaktin atsawai tau asarum awajirurme" Tímiayi Jesus.</s>
     </seg>
     <seg type="verse" id="b.MAR.12.28">
      <s id="b.MAR.12.28.1">Jesussha Satuséusha áujmatnainian Israer-shuara jintinniuri taa anturkamiayi.</s>
      <s id="b.MAR.12.28.2">Anturak, Jesus ti penker aimkiui, niisha Jesusan juna aniasmiayi: "ṡYus akupkamu Tuá Imiá pénkerait?"</s>
      <s id="b.MAR.12.28.3">Tímiayi.</s>
     </seg>
     <seg type="verse" id="b.MAR.12.29">
      <s id="b.MAR.12.29.1">Tutai Jesus Tímiayi "Júiti Yus akupkamu Imiá pénker: Antukta Israer Shuará.</s>
      <s id="b.MAR.12.29.2">Ii Yusri uuntaiti, tura Ninki nekas Yúsaiti.</s>
     </seg>
     <seg type="verse" id="b.MAR.12.30">
      <s id="b.MAR.12.30.1">Tuma asamtai, tuke Enentáimjai ti Enentáimsam Uunt Yus aneeta.</s>
      <s id="b.MAR.12.30.2">Túram ame iwiaakmarmesha, kakarmarmesha Yus iiktusta.</s>
      <s id="b.MAR.12.30.3">Núiti nekas pénker akupkamu" Tímiayi.</s>
     </seg>
     <seg type="verse" id="b.MAR.12.31">
      <s id="b.MAR.12.31.1">Nuyasha chikichcha awai, "ame ayashim aneamna Tímiatrusmek ame írutramurmesha aneeta."</s>
      <s id="b.MAR.12.31.2">Chíkich nu nankaamas pénker akupkamu atsawai' Tímiayi.</s>
     </seg>
     <seg type="verse" id="b.MAR.12.32">
      <s id="b.MAR.12.32.1">Tutai jintintin Tímiayi "Ee, pénkeraiti, Uunta.</s>
      <s id="b.MAR.12.32.2">Nékasmek tame.</s>
      <s id="b.MAR.12.32.3">Chikichík Yus awai, Chíkichkia atsawai.</s>
     </seg>
     <seg type="verse" id="b.MAR.12.33">
      <s id="b.MAR.12.33.1">Tura tuke Enentáijiai ti Enentáimsar, ii kakarmarisha Yus iiktusar Niin aneakrikia, ii ayashi aneajnia Núnik ii írutramurisha aneatniuitji.</s>
      <s id="b.MAR.12.33.2">Nusha Ashí Yus sutai ana nujai nankaamas pénkeraiti' Tímiayi.</s>
     </seg>
     <seg type="verse" id="b.MAR.12.34">
      <s id="b.MAR.12.34.1">Nuna tiniu asamtai Jesus ni pénker aimkian Nekáa "Ameja Yus akupeamunam pachiinkiatin ishichik Táasume" Tímiayi.</s>
      <s id="b.MAR.12.34.2">Tura Nuyá Chíkich shuar Jesusan aniastinian arantukarmiayi.</s>
     </seg>
     <seg type="verse" id="b.MAR.12.35">
      <s id="b.MAR.12.35.1">Jesus Yusa Uunt Jeen unuiniak pujumiayi.</s>
      <s id="b.MAR.12.35.2">Tura chichaak "ṡUrukamtai ii jintinniuri "Yus anaikiamu Krístun Tawitia shuari" tuinia?"</s>
     </seg>
     <seg type="verse" id="b.MAR.12.36">
      <s id="b.MAR.12.36.1">Tawit, antsu, Yusa Wakaní aarta tutai, Yus-Papinium juna aarmiayi: Uunt winia uuntrun Tímiayi "Ame nemasrumin nupetkatin amuatsain winia untsuuruinini pujusta".</s>
     </seg>
     <seg type="verse" id="b.MAR.12.37">
      <s id="b.MAR.12.37.1">Kame Tawitkia, Krístun áujmatuk, "winia Uuntru" taisha, ṡitiura Ní shuarisha átin~ki?"</s>
      <s id="b.MAR.12.37.2">Tímiayi Jesus.</s>
      <s id="b.MAR.12.37.3">Tuma asamtai Untsurí shuar nui matsamarmia nu ti shiir antukarmiayi.</s>
     </seg>
     <seg type="verse" id="b.MAR.12.38">
      <s id="b.MAR.12.38.1">Jesus unuiniak Tímiayi, "Israer-shuara jintinniuri ainia nujai aneartarum.</s>
      <s id="b.MAR.12.38.2">Niisha waantu Enentáimtumasar, esaram pushin entsarar wekasatajtsar wakeruiniawai.</s>
      <s id="b.MAR.12.38.3">Péprunmasha shuar shiir áujtusarat tusa wakeruiniawai.</s>
     </seg>
     <seg type="verse" id="b.MAR.12.39">
      <s id="b.MAR.12.39.1">Israer-shuar iruntainiam penkeri pujutainium pujustinian wakeruiniawai.</s>
      <s id="b.MAR.12.39.2">Nampernumsha penkeri pujutainium pujustinniasha wakeruiniawai.</s>
     </seg>
     <seg type="verse" id="b.MAR.12.40">
      <s id="b.MAR.12.40.1">Tura wajé jeencha atantainiawai.</s>
      <s id="b.MAR.12.40.2">Túrawar aents nekaracharat tusar ti esaram chichamjai Yúsan áujainiawai.</s>
      <s id="b.MAR.12.40.3">Nincha chikichjai nankaamas Yus asutiawartatui" Tímiayi.</s>
     </seg>
     <seg type="verse" id="b.MAR.12.41">
      <s id="b.MAR.12.41.1">Jesus Yusa Uunt Jeen kuit enketainiam naka pujus aents Kuítrin chumpian Wáinkiamiayi.</s>
      <s id="b.MAR.12.41.2">Untsurí Kúitrintin Núkap enkeawarmiayi.</s>
     </seg>
     <seg type="verse" id="b.MAR.12.42">
      <s id="b.MAR.12.42.1">Nuyá waje Kuítrincha taa Jimiará uchich Kuítian, reara aantsan, enkeamiayi.</s>
     </seg>
     <seg type="verse" id="b.MAR.12.43">
      <s id="b.MAR.12.43.1">Jesuska unuiniamurin untsuk "Nekas Tájarme, ju waje Kuítrinchaitiat, Ashí enkeena Nú nankaamas Núkap enkeayi.</s>
     </seg>
     <seg type="verse" id="b.MAR.12.44">
      <s id="b.MAR.12.44.1">Iis, Kuítrinniusha nii ampirma nuna enkeenawai, tura antsu ju nuwa Kuítrinchaitiat, ampirmatsuk ni yurumatniurin takurmakman Ashí enkeayi" Tímiayi.</s>
     </seg>
    </div>
    <div type="chapter" id="b.MAR.13">
     <seg type="verse" id="b.MAR.13.1">
      <s id="b.MAR.13.1.1">Yusa Uunt Jeenia Jesus jiinkimtai, unuiniamuri Niin Tímiayi "Iisia, Uunta, kayasha ti shiir ainiawai.</s>
      <s id="b.MAR.13.1.2">Jeasha Imiá uuntchakait."</s>
     </seg>
     <seg type="verse" id="b.MAR.13.2">
      <s id="b.MAR.13.2.1">Tutai Jesus Tímiayi "Ju Imiá uunt jea Wáinmek.</s>
      <s id="b.MAR.13.2.2">Kaya ekentramu au Ashí mash yumpuntrartatui" Tímiayi.</s>
     </seg>
     <seg type="verse" id="b.MAR.13.3">
      <s id="b.MAR.13.3.1">Nuyá Uriwiu Náinnium wakar, Yusa Uunt Jee naka pujusar, Pítrusha, Jakupusha, Juansha, Antressha, Nínkimias Jesusan aniiniak</s>
     </seg>
     <seg type="verse" id="b.MAR.13.4">
      <s id="b.MAR.13.4.1">"Uuntá, Tímiam nu, ṡUrutiá Túrunatta.</s>
      <s id="b.MAR.13.4.2">Nu Túrunatin jeakuisha itiura nekaattajia?</s>
      <s id="b.MAR.13.4.3">Paant ujatmakta" tiarmiayi.</s>
     </seg>
     <seg type="verse" id="b.MAR.13.5">
      <s id="b.MAR.13.5.1">Tutai Jesus Tímiayi "Aneartarum, anankramawairap.</s>
     </seg>
     <seg type="verse" id="b.MAR.13.6">
      <s id="b.MAR.13.6.1">Nekaatarum, Untsurí winia naarun pachisar winiartatui.</s>
      <s id="b.MAR.13.6.2">Chíkich Chíkich "Wiitjai Kristu" taku, Untsurín anankawartatui.</s>
     </seg>
     <seg type="verse" id="b.MAR.13.7">
      <s id="b.MAR.13.7.1">Tura meset chicham ántakrumka, yajaya meset chicham ántakrumsha sapijmiakairap.</s>
      <s id="b.MAR.13.7.2">Nekas Túrunashtinkiait.</s>
      <s id="b.MAR.13.7.3">Nujaisha amuukatin tsawantka tuke jeatsui, Tímiayi.</s>
     </seg>
     <seg type="verse" id="b.MAR.13.8">
      <s id="b.MAR.13.8.1">Shuar Chíkich shuarjai mesetan najanawartatui; apachcha Chíkich apachjai Núnisaran mesetan najanawartatui.</s>
      <s id="b.MAR.13.8.2">Untsurí nunkanam úurkattawai.</s>
      <s id="b.MAR.13.8.3">Tsukasha ártatui, charaatum ajamusha Núnisan átatui.</s>
      <s id="b.MAR.13.8.4">Tura nujai itiurchatka aya yama nankamui.'</s>
     </seg>
     <seg type="verse" id="b.MAR.13.9">
      <s id="b.MAR.13.9.1">`Túmaitkui atumsha aneartarum.</s>
      <s id="b.MAR.13.9.2">Akupin iruntainiumsha surutmakartatrume, tura ii shuar iruntainmasha katsumpramkartatrume.</s>
      <s id="b.MAR.13.9.3">Wíi shuar asakrumin, Kapitiánnium, akupniunmasha juramkittiarme.</s>
      <s id="b.MAR.13.9.4">Nui jearum, Winia chichastatrume.</s>
     </seg>
     <seg type="verse" id="b.MAR.13.10">
      <s id="b.MAR.13.10.1">Nu Túruntsain Ashí aentsnum Yus-Chicham etsernaktiniaiti.</s>
     </seg>
     <seg type="verse" id="b.MAR.13.11">
      <s id="b.MAR.13.11.1">Atumin surutmaktasar juramainiakuisha, warintiajak tusarum ti Enentáimsairap.</s>
      <s id="b.MAR.13.11.2">Chichastin jeamtai, Yusa Wakaní jintintramattarmena nu titiarum.</s>
      <s id="b.MAR.13.11.3">Iis, Atumí Enentáijiai Tíchattarme, antsu Yusa Wakaní jintintiam Títiatrume.</s>
     </seg>
     <seg type="verse" id="b.MAR.13.12">
      <s id="b.MAR.13.12.1">Nu tsawantin shuarsha ni yachin mantamnati tusa suruktatui.</s>
      <s id="b.MAR.13.12.2">Apasha ni Uchirín suruktatui.</s>
      <s id="b.MAR.13.12.3">Uchisha Aparíncha Nukuríncha kajerak, jakati tusa suruktatui.</s>
      <s id="b.MAR.13.12.4">Núnisan Untsurí shuar Túrawartatui.</s>
     </seg>
     <seg type="verse" id="b.MAR.13.13">
      <s id="b.MAR.13.13.1">Nuinkia Wíi shuar asakrumin Ashí nakitramprartatui.</s>
      <s id="b.MAR.13.13.2">Tura shuar yawetsuk katsuntranka uwemprattawai" Tímiayi.</s>
     </seg>
     <seg type="verse" id="b.MAR.13.14">
      <s id="b.MAR.13.14.1">Nuyá Jesus Tímiayi "Shuar juna áujeana nu nekaati.</s>
      <s id="b.MAR.13.14.2">Yúsnan etserin, ni naari Taniar, ti yajauch tuke emesin ana nuna yaunchu aar etserkamiayi.</s>
      <s id="b.MAR.13.14.3">Nuka pujushtainiam pujan Wáinkiurmesha, Ashí Jutía nunkanam pujarmena nu, Náinnium pisartarum.</s>
     </seg>
     <seg type="verse" id="b.MAR.13.15">
      <s id="b.MAR.13.15.1">Jea yakiini pujana nu akaiki wariri achiktajtsa, jeen wayashti.</s>
     </seg>
     <seg type="verse" id="b.MAR.13.16">
      <s id="b.MAR.13.16.1">Ajanam pujana nusha ni pushirin jukitiajtsa waketkishti.</s>
     </seg>
     <seg type="verse" id="b.MAR.13.17">
      <s id="b.MAR.13.17.1">Tura ajamtin ainiana nusha, Kuírchin umuntsainia nusha, nu tsawantin Timiá itiurchatan Wáinkiartatui.</s>
     </seg>
     <seg type="verse" id="b.MAR.13.18">
      <s id="b.MAR.13.18.1">Tuma asamtai átum pisaarmena nui yumitin achati tusarum Yus seatarum.</s>
     </seg>
     <seg type="verse" id="b.MAR.13.19">
      <s id="b.MAR.13.19.1">Nu tsawantinkia ti Wáitsatin átatui.</s>
      <s id="b.MAR.13.19.2">Yama nankamtaik Yus nunkan najanama nuisha, yamaisha ukunmasha timiu Wáitsatin penké atsuttawai.</s>
     </seg>
     <seg type="verse" id="b.MAR.13.20">
      <s id="b.MAR.13.20.1">Tura Uunt Yus Wáitsatin tsawantan ishichik awajsattajai Tíchaitkuinkia, uwempratin penké atsuinti.</s>
      <s id="b.MAR.13.20.2">Tura ni shuarin anaikiamia nuna Yáintajtsa wakerak, nu tsawantan ishichik awajsattawai.</s>
     </seg>
     <seg type="verse" id="b.MAR.13.21">
      <s id="b.MAR.13.21.1">Nu tsawantai "Júiti Kristu" Túramkuinkia anturkairap.</s>
     </seg>
     <seg type="verse" id="b.MAR.13.22">
      <s id="b.MAR.13.22.1">Kame "Krístuitjai" ántar tuinia nu, tura "Yúsnan etserniuitjai" ántar tuinia nusha wantinkiartatui.</s>
      <s id="b.MAR.13.22.2">Wantinkiar Yus anaikiamu Shuárnasha anankatai tusar wakeruiniak, ni kakarmarin iniakmainiak aentsti tujintiamun Túrartatui.</s>
     </seg>
     <seg type="verse" id="b.MAR.13.23">
      <s id="b.MAR.13.23.1">Tura átum aneartarum.</s>
      <s id="b.MAR.13.23.2">Aetak, Túruntsain ujakchajrumek' Tímiayi Jesus.</s>
     </seg>
     <seg type="verse" id="b.MAR.13.24">
      <s id="b.MAR.13.24.1">Jesus tuke unuiniak juna Tímiayi: `Tura nu Wáitsatin nankaamasmatai, etsaasha nantusha etsantrashtatui.</s>
     </seg>
     <seg type="verse" id="b.MAR.13.25">
      <s id="b.MAR.13.25.1">Yaasha nayaimpinmaya kakekartatui, tura nayaimpiniam kakaram ainia nu muchitrartatui.</s>
     </seg>
     <seg type="verse" id="b.MAR.13.26">
      <s id="b.MAR.13.26.1">Nuyasha Ashí aents Winia Wáitkiartatui.</s>
      <s id="b.MAR.13.26.2">Wi, Aents Ajasuitjiana ju, ti kakaran, ti wincha ajasan, yuranminiam Winiái Wáitkiartatui.</s>
     </seg>
     <seg type="verse" id="b.MAR.13.27">
      <s id="b.MAR.13.27.1">Nui nayaimpinmaya suntarun akupkattajai, Wíi shuaran Ashí nunkanmayan irurarat tusan.</s>
      <s id="b.MAR.13.27.2">Arakaaniya, nunkaaniya, Ashí nunka Nánkatkamunmayan Wíi shuaran irurartatui.'</s>
     </seg>
     <seg type="verse" id="b.MAR.13.28">
      <s id="b.MAR.13.28.1">`Iikiu numi nakumea nu nekaatarum.</s>
      <s id="b.MAR.13.28.2">Ni chinkimpri punkak nuke jeakui, "ju nunkanam esat jeatemai" Tátsurmek.</s>
     </seg>
     <seg type="verse" id="b.MAR.13.29">
      <s id="b.MAR.13.29.1">Núnisrumek Wi Tájarmena nu Wáinkiurmeka, ni tatintri jeatemai tu nekaattarme.</s>
     </seg>
     <seg type="verse" id="b.MAR.13.30">
      <s id="b.MAR.13.30.1">Nekas Tájarme, Yamaí aents pujuinia nu kajin amuiniatsain, Ashí Wi Tájana nu Túrunatniuiti.</s>
     </seg>
     <seg type="verse" id="b.MAR.13.31">
      <s id="b.MAR.13.31.1">Nayaimpisha nunkasha amuukatniuiti.</s>
      <s id="b.MAR.13.31.2">Tura winia chichampruka amuukashtiniaiti.</s>
     </seg>
     <seg type="verse" id="b.MAR.13.32">
      <s id="b.MAR.13.32.1">Tura tsawantcha nekanachminiaiti.</s>
      <s id="b.MAR.13.32.2">Nayaimpinmaya suntarsha nékainiatsui; Wisha Yusa Uchiríntiatan nékatsjai.</s>
      <s id="b.MAR.13.32.3">Aya winia Aparuk nékawai.</s>
     </seg>
     <seg type="verse" id="b.MAR.13.33">
      <s id="b.MAR.13.33.1">Atumsha anearum Enentáimprarum Yus aujsa pujustarum, tsawant nékachu asarum.'</s>
     </seg>
     <seg type="verse" id="b.MAR.13.34">
      <s id="b.MAR.13.34.1">`Tura Wikia ju shuarjai méteketjai.</s>
      <s id="b.MAR.13.34.2">Ju shuarsha jeachat weak, ni jeen ikiuawai.</s>
      <s id="b.MAR.13.34.3">Ikiuak ni shuarin Wáitrukartí tusa apujas ikiuak Ashí shuaran takatrin Súawai.</s>
      <s id="b.MAR.13.34.4">Tura Wáitin Wáinniun, "ameja pénker Wáinkiata" Tímiai.</s>
     </seg>
     <seg type="verse" id="b.MAR.13.35">
      <s id="b.MAR.13.35.1">Wikia nu jea nérenniua Núnisnak, urutai Tátataj nékachu asarum anearum pujustarum.</s>
      <s id="b.MAR.13.35.2">Kíaraimpiash, tura ajapkeash, atash shiniukaimpiash, Káshikiash Tátatjai.</s>
     </seg>
     <seg type="verse" id="b.MAR.13.36">
      <s id="b.MAR.13.36.1">Nérentin aya aneachmak taa, Kanúu tepai Wáitkiai tusarum aneartarum.</s>
     </seg>
     <seg type="verse" id="b.MAR.13.37">
      <s id="b.MAR.13.37.1">Wi atumin Tájana nu, Ashí Shuáran tajai, anearum pujustarum" Tímiayi Jesus.</s>
     </seg>
    </div>
    <div type="chapter" id="b.MAR.14">
     <seg type="verse" id="b.MAR.14.1">
      <s id="b.MAR.14.1.1">Jímiarchikí tsawant ajasmiayi paskua tutai Námper jeatin.</s>
      <s id="b.MAR.14.1.2">Paskua Námpertincha wakapruachu tantan yuatin Námpernasha métek najanin ármiayi.</s>
      <s id="b.MAR.14.1.3">Israer-patri uuntrisha, Israer-shuara jintinniurisha Jesusan anankar achikiar maatai tusar wakeriarmiayi.</s>
     </seg>
     <seg type="verse" id="b.MAR.14.2">
      <s id="b.MAR.14.2.1">Túrasha "Jista tsawantin Túrachmi, aents charaatum ajarain tusar" tiarmiayi.</s>
     </seg>
     <seg type="verse" id="b.MAR.14.3">
      <s id="b.MAR.14.3.1">Jesussha Petania péprunam tunamaru Semunka jeen misanam pujan, nuwa tarimiayi.</s>
      <s id="b.MAR.14.3.2">Nartu kunkuinian Arapástru tutai kaya najanamunam piakun itiamiayi.</s>
      <s id="b.MAR.14.3.3">Nu kunkuin ti kuitiaiti.</s>
      <s id="b.MAR.14.3.4">Mutí chuchuke kupik Jesusa muuken kunkuinian ukatramiayi.</s>
     </seg>
     <seg type="verse" id="b.MAR.14.4">
      <s id="b.MAR.14.4.1">Tura nui pujuarmia nu, kajerar tunaiyarmiayi "ṡUrukamtai ju kunkuinian ántar wasurea?</s>
     </seg>
     <seg type="verse" id="b.MAR.14.5">
      <s id="b.MAR.14.5.1">Junasha Súrakka, Menaintiú sian Kuítnium surukminiuyi.</s>
      <s id="b.MAR.14.5.2">Nu kuitcha Kuítrinchan Súsanka maak" tiarmiayi.</s>
      <s id="b.MAR.14.5.3">Tusa nuwan kajerkarmiayi.</s>
     </seg>
     <seg type="verse" id="b.MAR.14.6">
      <s id="b.MAR.14.6.1">Antsu Jesus chicharainiak "Iniaisatarum. ṡUrukamtai au kajerarum?</s>
      <s id="b.MAR.14.6.2">Winia shiir Túrutayi, Tímiayi.</s>
     </seg>
     <seg type="verse" id="b.MAR.14.7">
      <s id="b.MAR.14.7.1">Kuítrincha atumjai tuke íruntsuk.</s>
      <s id="b.MAR.14.7.2">Wakerakrumka tuke pénker awajsatniuitrume.</s>
      <s id="b.MAR.14.7.3">Antsu Wikia atumjai tuke pujushtatjai.</s>
     </seg>
     <seg type="verse" id="b.MAR.14.8">
      <s id="b.MAR.14.8.1">Ju nuwa Ashí nii Túramnia Núnaka umikiai.</s>
      <s id="b.MAR.14.8.2">Wi Jákatin jeatsain, iwiarsatin kunkuinian shiir ukatrurai.</s>
     </seg>
     <seg type="verse" id="b.MAR.14.9">
      <s id="b.MAR.14.9.1">Nekas Tájarme, Ashí nunkanam Yus-Chicham etsernaktatna nui, ju nuwa Túramurisha etsernaktatui, niin kajinmatkiarain tusa" Tímiayi.</s>
     </seg>
     <seg type="verse" id="b.MAR.14.10">
      <s id="b.MAR.14.10.1">Nuyá Jútas Iskariúti, Jesusa unuiniamurintiat, Israer-patri uuntrin werimiayi, Jesusan suruktaj tusa.</s>
     </seg>
     <seg type="verse" id="b.MAR.14.11">
      <s id="b.MAR.14.11.1">Niisha nuna antukar, warasar "Kuit amastatji" tiarmiayi.</s>
      <s id="b.MAR.14.11.2">Jútassha Jesusan itiurak Yúpichuch tsankamkattaj tusa Enentáimias wekaimiayi.</s>
     </seg>
     <seg type="verse" id="b.MAR.14.12">
      <s id="b.MAR.14.12.1">Wakapruachu tantan yuatin Jísat nankama tsawant tsawarmatai, paskua Námpertin Yúatin murik Máatin jeamtai, Jesusa unuiniamuri iniasarmiayi "Paskuatin murikiu Yúatin iwiaratai tusar ṡtui wétataj~i.</s>
      <s id="b.MAR.14.12.2">Tui yurumattam?" tiarmiayi.</s>
     </seg>
     <seg type="verse" id="b.MAR.14.13">
      <s id="b.MAR.14.13.1">Tutai Niisha Jimiará unuiniamurin akatar akupeak "Péprunam wetarum.</s>
      <s id="b.MAR.14.13.2">Nui aishman yumin Jukí wéa Wáinkiattarme.</s>
      <s id="b.MAR.14.13.3">Nu aishman nemarsatarum.</s>
     </seg>
     <seg type="verse" id="b.MAR.14.14">
      <s id="b.MAR.14.14.1">Wayana nui Jeá nérenniuri Títiarum "Uunt Túramui, ṡwisha, unuiniamurjai tui Yurumáttaj?"</s>
     </seg>
     <seg type="verse" id="b.MAR.14.15">
      <s id="b.MAR.14.15.1">Nu nérentin, Yakí Písunam uunt tesamunam Ashí iwiaramun iniakturmastatrume.</s>
      <s id="b.MAR.14.15.2">Nui Jísat ii najanatin iwiaratarum" Tímiayi.</s>
     </seg>
     <seg type="verse" id="b.MAR.14.16">
      <s id="b.MAR.14.16.1">Ni unuiniamuri wear, péprunam jeawar, Jesus timia Núnisan Wáinkiarmiayi.</s>
      <s id="b.MAR.14.16.2">Tuma ásar paskua Námperan iwiararmiayi.</s>
     </seg>
     <seg type="verse" id="b.MAR.14.17">
      <s id="b.MAR.14.17.1">Nuyá Kíakui Jesus ni tuse unuiniamurijiai wayawarmiayi.</s>
     </seg>
     <seg type="verse" id="b.MAR.14.18">
      <s id="b.MAR.14.18.1">Niisha misanam pekaamak, Yurumáiniak pujusar, Jesus Tímiayi.</s>
      <s id="b.MAR.14.18.2">"Nekas Tájarme, Chikichík shuar Wijiai yurumna nu, surutkattawai."</s>
     </seg>
     <seg type="verse" id="b.MAR.14.19">
      <s id="b.MAR.14.19.1">Nujai Kúntuts Enentáimprarmiayi.</s>
      <s id="b.MAR.14.19.2">Chíkich Chíkich Jesusan aniasar "Wíashitiaj" tiarmiayi.</s>
     </seg>
     <seg type="verse" id="b.MAR.14.20">
      <s id="b.MAR.14.20.1">Jesus Tímiayi "Ju misanam tuse irunar yurumprum nu, chikichik surutkattawai.</s>
      <s id="b.MAR.14.20.2">Wijiai pininnum yurumkan ayak yuana Núiti.</s>
     </seg>
     <seg type="verse" id="b.MAR.14.21">
      <s id="b.MAR.14.21.1">Nekas Wi, Aents Ajasuitjiana ju, Jákatniunam wéajai, aarturma aintsanak.</s>
      <s id="b.MAR.14.21.2">Tura aishman Súrutna nu ti Wáitsattawai.</s>
      <s id="b.MAR.14.21.3">Niisha akiinmainchu ajakuiti" Tímiayi.</s>
     </seg>
     <seg type="verse" id="b.MAR.14.22">
      <s id="b.MAR.14.22.1">Yurumainiak Jesus Yúsan yuminkias, yurumkan achik, puuk, chicharainiak "Achiktarum, jusha winia ayashruiti" Tímiayi.</s>
     </seg>
     <seg type="verse" id="b.MAR.14.23">
      <s id="b.MAR.14.23.1">Pininnasha achik, Yúsan yuminkias, ni unuiniamurin Súsarmiayi.</s>
      <s id="b.MAR.14.23.2">Ashí umararmiayi.</s>
     </seg>
     <seg type="verse" id="b.MAR.14.24">
      <s id="b.MAR.14.24.1">Umararmatai Jesus Tímiayi "Júiti winia numpar, Untsurín Yáintajtsa Puártinia nu.</s>
      <s id="b.MAR.14.24.2">Nujai Yamaram Chichaman Yus najanaiti.</s>
     </seg>
     <seg type="verse" id="b.MAR.14.25">
      <s id="b.MAR.14.25.1">Nekas Tájarme, uwa yumiri ataksha jui umarchattajai.</s>
      <s id="b.MAR.14.25.2">Tura tsawant jeamtai, ukunmasha, Yus akupeana nui yamarman umartatjai" Tímiayi.</s>
     </seg>
     <seg type="verse" id="b.MAR.14.26">
      <s id="b.MAR.14.26.1">Yus-kantan Kantámawar, Jíinkiar, Uriwiu Náinnium wearmiayi.</s>
     </seg>
     <seg type="verse" id="b.MAR.14.27">
      <s id="b.MAR.14.27.1">Nuinkia Jesus niin Tíarmiayi "Ju kashi átum natsantrurtatrume.</s>
      <s id="b.MAR.14.27.2">"Murikiu Wáinniun Máattajai, Túramtai murik tsakinmakartatui" tu aarchamukait.</s>
     </seg>
     <seg type="verse" id="b.MAR.14.28">
      <s id="b.MAR.14.28.1">Tura ukunam Wi nantakin atumin Kariréanam émtuktiajrume" Tímiayi.</s>
     </seg>
     <seg type="verse" id="b.MAR.14.29">
      <s id="b.MAR.14.29.1">Tutai Pítiur chicharuk "Amin Ashí natsantramainiakuisha, wikia natsantrashtatjame" Tímiayi.</s>
     </seg>
     <seg type="verse" id="b.MAR.14.30">
      <s id="b.MAR.14.30.1">Tutai Jesus Tímiayi "Nekas Tájame, ju kashi atash Jimiará shiniatsain, natsantrurtatme.</s>
      <s id="b.MAR.14.30.2">"Núnaka nékatsjai" Menaintiú turuttiatme" Tímiayi.</s>
     </seg>
     <seg type="verse" id="b.MAR.14.31">
      <s id="b.MAR.14.31.1">Tutai Pítiur kakaram chichaak "Amijiai métek Máantuiniakuisha, Núnaka penké Tíchattajai" Tímiayi.</s>
      <s id="b.MAR.14.31.2">Ashí ni unuiniamuri Núnisan tiarmiayi.</s>
     </seg>
     <seg type="verse" id="b.MAR.14.32">
      <s id="b.MAR.14.32.1">Nuyá Jitsemaní ajanam wearmiayi.</s>
      <s id="b.MAR.14.32.2">Jeawar Jesus ni unuiniamurin Tímiayi "Jui pujustarum, Yúsan áujsatasa pujai".</s>
     </seg>
     <seg type="verse" id="b.MAR.14.33">
      <s id="b.MAR.14.33.1">Pítrun, Jakupuncha, Juánnasha jukimiayi.</s>
      <s id="b.MAR.14.33.2">Tura Jesuska ti kuntuts Enentáimiar wake mesek nekapsatasa nankammiayi.</s>
     </seg>
     <seg type="verse" id="b.MAR.14.34">
      <s id="b.MAR.14.34.1">Tura niin chicharuk "Wi ti kuntuts Enentáimjai, tura jakamnia nekapeajai.</s>
      <s id="b.MAR.14.34.2">Jui iimia pujutarum" Tímiayi.</s>
     </seg>
     <seg type="verse" id="b.MAR.14.35">
      <s id="b.MAR.14.35.1">Jesussha ishichik arantach we, Nunká piniakumar tepes Yúsan aujmiayi.</s>
      <s id="b.MAR.14.35.2">"Ju Wáitsatin átatna nu, Túrutatniuitkuinkia iniaitiusta" tu seamiayi.</s>
     </seg>
     <seg type="verse" id="b.MAR.14.36">
      <s id="b.MAR.14.36.1">Tuke áujuk Tímiayi "Apawá, Ashí tujinchaitme.</s>
      <s id="b.MAR.14.36.2">Pininnumia Ashí umartinia aantsan ti nekapsatajna Nú Wáitsatniun, jurutkitia.</s>
      <s id="b.MAR.14.36.3">Antsu Wi wakeraj nucha, ame wakeramuram Túrunati."</s>
     </seg>
     <seg type="verse" id="b.MAR.14.37">
      <s id="b.MAR.14.37.1">Tura ni unuiniamurin tarin, Kanúu tepenan Wáinkiamiayi.</s>
      <s id="b.MAR.14.37.2">Pítrun Tímiayi "ṡSemunka Kánamek.</s>
      <s id="b.MAR.14.37.3">Kanutsuk ishichkisha iimia pujustin tujinkiamek?</s>
     </seg>
     <seg type="verse" id="b.MAR.14.38">
      <s id="b.MAR.14.38.1">Anearum Yus áujsatarum, tunaanum iniaaraij tusarum.</s>
      <s id="b.MAR.14.38.2">Atumí wakaniin kakarmaitrume, antsu Atumí ayashiin kakarmachuitrume" Tímiayi.</s>
     </seg>
     <seg type="verse" id="b.MAR.14.39">
      <s id="b.MAR.14.39.1">Ataksha we, nuik Yúsan áujsama Núnisan áujsamiayi.</s>
     </seg>
     <seg type="verse" id="b.MAR.14.40">
      <s id="b.MAR.14.40.1">Ataksha waketruki, ni unuiniamurin Kanúu tepenan tarimiayi.</s>
      <s id="b.MAR.14.40.2">Kari ti Pujá asamtai, Jesusan áujsatniun tujinkiarmiayi.</s>
     </seg>
     <seg type="verse" id="b.MAR.14.41">
      <s id="b.MAR.14.41.1">Jesus ataksha we, Tarí Tímiayi "Kanarum ayampratarum.</s>
      <s id="b.MAR.14.41.2">Máakete.</s>
      <s id="b.MAR.14.41.3">Jeayi.</s>
      <s id="b.MAR.14.41.4">Wi, Aents Ajasuitjiana ju, Tunáa shuarnum surukmaitjai.</s>
     </seg>
     <seg type="verse" id="b.MAR.14.42">
      <s id="b.MAR.14.42.1">Nantáktiárum, Wemí.</s>
      <s id="b.MAR.14.42.2">Iis, Winia Súrutna nu nuntumsai" Tímiayi Jesus.</s>
     </seg>
     <seg type="verse" id="b.MAR.14.43">
      <s id="b.MAR.14.43.1">Jesus nuna Chicháa Pujá unuiniamuri Jútas tarimiayi.</s>
      <s id="b.MAR.14.43.2">Niijiai Untsurí aents Puniá takaku, tura numincha takaku Káutarmiayi.</s>
      <s id="b.MAR.14.43.3">Israer-patri uuntri, Israer-shuara jintinniuri, tura Israer-shuara uuntri akupkarma asa Káutkarmiayi.</s>
     </seg>
     <seg type="verse" id="b.MAR.14.44">
      <s id="b.MAR.14.44.1">Káuntsain Jútas chicharainiak, "Wi mukunattaj áujkin Núiti Jesus.</s>
      <s id="b.MAR.14.44.2">Achiirum, pénker emetarum jukitiarum" Tímiayi.</s>
     </seg>
     <seg type="verse" id="b.MAR.14.45">
      <s id="b.MAR.14.45.1">Tura Jesusan Tarí, mukunuk áujas "Uuntá, Uuntá" Tímiayi.</s>
     </seg>
     <seg type="verse" id="b.MAR.14.46">
      <s id="b.MAR.14.46.1">Túramtai aencha Jesusan achikiar emetawarmiayi.</s>
     </seg>
     <seg type="verse" id="b.MAR.14.47">
      <s id="b.MAR.14.47.1">Túruiniakui nui wajatusha puniari úkuitsan, patri uuntri takarniurin awati ni kuishin tsupirkamiayi.</s>
     </seg>
     <seg type="verse" id="b.MAR.14.48">
      <s id="b.MAR.14.48.1">Túram Jesus aentsun Tímiayi "Kasakaitiaj.</s>
      <s id="b.MAR.14.48.2">Puniajai numijiai, Kasá Nútiksarmek achirkatai tusarum tarutniurme.</s>
     </seg>
     <seg type="verse" id="b.MAR.14.49">
      <s id="b.MAR.14.49.1">Ashí tsawant atumjai Yusa Uunt Jeen wayan unuiniakun pujuchmakaj.</s>
      <s id="b.MAR.14.49.2">Túmai nui achirkachmarme.</s>
      <s id="b.MAR.14.49.3">Tura Yus timia nu uminkiat tusa ju Túrunayi."</s>
     </seg>
     <seg type="verse" id="b.MAR.14.50">
      <s id="b.MAR.14.50.1">Nuinkia ni unuiniamuri Niniak ikiuiniak pisararmiayi.</s>
     </seg>
     <seg type="verse" id="b.MAR.14.51">
      <s id="b.MAR.14.51.1">Tura aishman Nátsaach aya tarachin penumas Jesusan atamprimiayi.</s>
      <s id="b.MAR.14.51.2">Tura natsaach suntar achikiam</s>
     </seg>
     <seg type="verse" id="b.MAR.14.52">
      <s id="b.MAR.14.52.1">tarachrin ajapa ikiuak Misú tsékenkimiayi.</s>
     </seg>
     <seg type="verse" id="b.MAR.14.53">
      <s id="b.MAR.14.53.1">Patri uuntriin Jesusan ejeniarmiayi.</s>
      <s id="b.MAR.14.53.2">Nui Patri uuntrisha, Israer-shuara jintinniurisha, Israer-shuara uuntrisha irunturarmiayi.</s>
     </seg>
     <seg type="verse" id="b.MAR.14.54">
      <s id="b.MAR.14.54.1">Tura Pítiur iikian nemarki Patri jeen aach Jeá, Patri suntarijiai jinia anamuk pujumiayi.</s>
     </seg>
     <seg type="verse" id="b.MAR.14.55">
      <s id="b.MAR.14.55.1">Patri uuntri Ashí naamka uunt armia nujai iruntrar maatai tusar wakeruiniak shuar Jesusan tsanumprurat tusar eatkarmiayi.</s>
      <s id="b.MAR.14.55.2">Nu chichamjai mantamnati, tiarmiayi.</s>
      <s id="b.MAR.14.55.3">Túrasha Wáinkiacharmiayi.</s>
     </seg>
     <seg type="verse" id="b.MAR.14.56">
      <s id="b.MAR.14.56.1">Túrasha Untsurí shuar Jesusan tsanumpruiniayatan Yapajiá Yapajiá chichainia ásarmatai Wáinkiacharmiayi.</s>
     </seg>
     <seg type="verse" id="b.MAR.14.57">
      <s id="b.MAR.14.57.1">Nuyá Chíkich wajakiar Wáitruiniak juna tiarmiayi</s>
     </seg>
     <seg type="verse" id="b.MAR.14.58">
      <s id="b.MAR.14.58.1">"Yusa Uunt Jeen, aents jeamarmia nuna yumpuntiatjai.</s>
      <s id="b.MAR.14.58.2">Túran Menaintiú tsawantai, chikichan, aents jeamchamun jeamtatjai" tau antukmaji" tiarmiayi.</s>
     </seg>
     <seg type="verse" id="b.MAR.14.59">
      <s id="b.MAR.14.59.1">Tura tuke Yapajiáwar tiarmiayi.</s>
     </seg>
     <seg type="verse" id="b.MAR.14.60">
      <s id="b.MAR.14.60.1">Nuisha Patri uuntri ajapén wajaki Jesusan chicharuk "ṡAimsatin penké tujintiamek.</s>
      <s id="b.MAR.14.60.2">Warinia turamainia?"</s>
      <s id="b.MAR.14.60.3">Tímiayi.</s>
     </seg>
     <seg type="verse" id="b.MAR.14.61">
      <s id="b.MAR.14.61.1">Tura Jesus takamtak aimtsuk pujumiayi.</s>
      <s id="b.MAR.14.61.2">Patri uuntri atak chicharuk "ṡAme nekas Yusa Anaikiamurinkaitiam.</s>
      <s id="b.MAR.14.61.3">Ii Yusri Uunt tajinia nuna Uchirinkaitiam?"</s>
     </seg>
     <seg type="verse" id="b.MAR.14.62">
      <s id="b.MAR.14.62.1">Tutai Jesus Tímiayi "Ee, Núitjai.</s>
      <s id="b.MAR.14.62.2">Winia, Aents Ajasu tutaintiajna nu Kakaram Yusa untsuurini pujai Wáitkiattarme.</s>
      <s id="b.MAR.14.62.3">Tura nayaimpinmaya yuranminiam winiai Wáitkiattarme" Tímiayi.</s>
     </seg>
     <seg type="verse" id="b.MAR.14.63">
      <s id="b.MAR.14.63.1">Tutai Patri uuntri kajek, ni pushirin jaak Tímiayi "ṡChíkich Títincha Warí atsumaj~i?</s>
     </seg>
     <seg type="verse" id="b.MAR.14.64">
      <s id="b.MAR.14.64.1">Nii tana nujai Yúsan Kátsekeamu antukurme. ṡWarintia Enentáimprum?"</s>
      <s id="b.MAR.14.64.2">Tímiayi.</s>
      <s id="b.MAR.14.64.3">Takui "jakamniaiti" Ashí tiarmiayi.</s>
     </seg>
     <seg type="verse" id="b.MAR.14.65">
      <s id="b.MAR.14.65.1">Chíkich Chíkich Jesusan Usukiáwarmiayi.</s>
      <s id="b.MAR.14.65.2">Jiin epetkar awatiar "ṡYa aitkiarma? etserkata" tiarmiayi.</s>
      <s id="b.MAR.14.65.3">Patri suntarisha yapiniam awatiarmiayi.</s>
     </seg>
     <seg type="verse" id="b.MAR.14.66">
      <s id="b.MAR.14.66.1">Núnaka Túruiniai Pítru Nunká, jea aani pujan, nuwa Patri uuntri takarniuriya nu tarimiayi.</s>
     </seg>
     <seg type="verse" id="b.MAR.14.67">
      <s id="b.MAR.14.67.1">Niisha Pitrun jinia anamu pujan Wáinkiamiayi.</s>
      <s id="b.MAR.14.67.2">Wáiniak, "Amesha Nasaretnumia Jesusjai wekaichukaitiam" Tímiayi.</s>
     </seg>
     <seg type="verse" id="b.MAR.14.68">
      <s id="b.MAR.14.68.1">Tutai Pítiur chicharuk, "Nékatsjai.</s>
      <s id="b.MAR.14.68.2">Ame Támena nuna nékatsjai" Tímiayi.</s>
      <s id="b.MAR.14.68.3">Tura aa Wáitiainiam jiinkimiayi.</s>
      <s id="b.MAR.14.68.4">Tumai atash shiniukmiayi.</s>
     </seg>
     <seg type="verse" id="b.MAR.14.69">
      <s id="b.MAR.14.69.1">Nu Núwasha Pitrun ataksha Wáiniak, Shuáran nui pujuinian Tímiayi "Júiti ni shuari."</s>
     </seg>
     <seg type="verse" id="b.MAR.14.70">
      <s id="b.MAR.14.70.1">Tura Ataksha"atsá" Tímiayi.</s>
      <s id="b.MAR.14.70.2">Ishichik árusan, shuar nui pujuarmia nu ataksha Pitrun chicharuk "Nekas ni shuarinme.</s>
      <s id="b.MAR.14.70.3">Kariréanmaya Shuárchakaitiam.</s>
      <s id="b.MAR.14.70.4">Auya shuara Nuní chichaame" tiarmiayi.</s>
     </seg>
     <seg type="verse" id="b.MAR.14.71">
      <s id="b.MAR.14.71.1">Tutai Pítrusha kakantar chichaak, "Ju aishmannaka átum Tárumna Núnaka nékatsjai.</s>
      <s id="b.MAR.14.71.2">Wáitrakuinkia Yus iirsati" Tímiayi.</s>
     </seg>
     <seg type="verse" id="b.MAR.14.72">
      <s id="b.MAR.14.72.1">Nuya ataksha atash shiniukmiayi.</s>
      <s id="b.MAR.14.72.2">Pítrusha, Jesus nuik timian Enentáimmiayi.</s>
      <s id="b.MAR.14.72.3">Iis, Jesus nuik Tíchamka "Atash jimiar shiniatsain, ame, Núnaka nékatsjai, menaintiu turuttiatme" Tíchamka.</s>
      <s id="b.MAR.14.72.4">Pítru nuna Enentáimias ti uutmiayi.</s>
     </seg>
    </div>
    <div type="chapter" id="b.MAR.15">
     <seg type="verse" id="b.MAR.15.1">
      <s id="b.MAR.15.1.1">Tura kashin Káshik Patri uuntri, Israer-shuara uuntrijiai, Israer-shuara jintinniurijiai, Ashí naamka armia nujai irunturar, chichaman jurusarmiayi.</s>
      <s id="b.MAR.15.1.2">Túrawar Jesusan jinkiamun apach Kapitián Piratuiin ejeniarmiayi.</s>
     </seg>
     <seg type="verse" id="b.MAR.15.2">
      <s id="b.MAR.15.2.1">Ejeniarmatai Piratu aniasmiayi "ṡAmesha Israer-shuara Uuntrinkáitiam?"</s>
      <s id="b.MAR.15.2.2">Tutai Jesussha "Amek tame" Tímiayi.</s>
     </seg>
     <seg type="verse" id="b.MAR.15.3">
      <s id="b.MAR.15.3.1">Nuyá Patri uuntri ti tsanumprurarmiayi.</s>
     </seg>
     <seg type="verse" id="b.MAR.15.4">
      <s id="b.MAR.15.4.1">Ataksha Piratu aniasmiayi "ṡAimsatin penké tujintiamek?</s>
      <s id="b.MAR.15.4.2">Ti Untsurí etserturmainiatsuk."</s>
     </seg>
     <seg type="verse" id="b.MAR.15.5">
      <s id="b.MAR.15.5.1">Tura Jesus nunasha aikchamiayi.</s>
      <s id="b.MAR.15.5.2">Túmakui Piratu ti Enentáimpramiayi.</s>
     </seg>
     <seg type="verse" id="b.MAR.15.7">
      <s id="b.MAR.15.7.1">Shuar ámiayi, ni naari Parapás.</s>
      <s id="b.MAR.15.7.2">Niisha ni shuarijiai meset ámanum, shuaran maa asamtai sepunam enkeamuyayi.</s>
      <s id="b.MAR.15.7.3">Tura Námper tsawantai Piratu sepunmaya Chikichík shuarnak Jíiki akupniuyayi, aents seawarmia nuna.</s>
     </seg>
     <seg type="verse" id="b.MAR.15.8">
      <s id="b.MAR.15.8.1">Nuisha Untsurí shuar Piratun Káutkar tiarmiayi "Ame ju Námpertin tuke Túramna nu Túratá.</s>
     </seg>
     <seg type="verse" id="b.MAR.15.10">
      <s id="b.MAR.15.10.1">Patri uuntri Jesusan kajeraru ásar surukarmiayi.</s>
      <s id="b.MAR.15.10.2">Piratusha, nuna Nekáa chicharainiak "Israer-shuartiram ṡAtumí akupniurin jiiki akupkattajak? ṡNu wakerarmek?"</s>
      <s id="b.MAR.15.10.3">Tímiayi.</s>
     </seg>
     <seg type="verse" id="b.MAR.15.11">
      <s id="b.MAR.15.11.1">Tutai Patri uuntri aentsun chichainiak ""Antsu Parapás Jíikim Akúpkatá" titiarum" tiarmiayi.</s>
     </seg>
     <seg type="verse" id="b.MAR.15.12">
      <s id="b.MAR.15.12.1">Tutai Parapásan seawarmatai Piratu ataksha chicharainiak "Jesusnasha, átum ii akupniuri tarumna nuna, ṡitiurkattaja?"</s>
      <s id="b.MAR.15.12.2">Tímiayi.</s>
     </seg>
     <seg type="verse" id="b.MAR.15.13">
      <s id="b.MAR.15.13.1">Ataksha ni kakantar tiarmiayi "Krúsnum mantamnati."</s>
     </seg>
     <seg type="verse" id="b.MAR.15.14">
      <s id="b.MAR.15.14.1">Piratusha niin tiarmiayi "ṡWarí tunaana Túriniait?"</s>
      <s id="b.MAR.15.14.2">Tímiayi.</s>
      <s id="b.MAR.15.14.3">Takui niisha Nú nankaamas kakantar Tíarmiayi "Krúsnum mantamnati."</s>
     </seg>
     <seg type="verse" id="b.MAR.15.15">
      <s id="b.MAR.15.15.1">Tuma asamtai, aents shiir Enentáimprartí tusa, Piratu Tunáa shuaran, Parapásan jiiki akupkamiayi.</s>
      <s id="b.MAR.15.15.2">Tura Jesusnasha katsumkarum krusnum ajintrurtarum tusa suntaran tsankatkamiayi.</s>
     </seg>
     <seg type="verse" id="b.MAR.15.16">
      <s id="b.MAR.15.16.1">Tiniu asamtai suntar Jesusan jukiar, Kapitiáni jeen awayawarmiayi.</s>
      <s id="b.MAR.15.16.2">Nu jea naari Piritiúriuiti.</s>
      <s id="b.MAR.15.16.3">Túrawar Untsurí suntaran untsukarmiayi.</s>
     </seg>
     <seg type="verse" id="b.MAR.15.17">
      <s id="b.MAR.15.17.1">Ashí Káunkar, pushin kapaanniun Jesusan aentsrarmiayi.</s>
      <s id="b.MAR.15.17.2">Tawasap janki najanamun etsenkrumtikiarmiayi.</s>
     </seg>
     <seg type="verse" id="b.MAR.15.18">
      <s id="b.MAR.15.18.1">Nuisha Jesusan áujsar "Shíiraitme, Jesusá, Israer-shuara akupniuriya" wishikiainiak tiarmiayi.</s>
     </seg>
     <seg type="verse" id="b.MAR.15.19">
      <s id="b.MAR.15.19.1">Muuknumsha sapapjai awatiarmiayi; Nuyá usukiawarmiayi, Túrawar ántar tikishmatrarmiayi.</s>
     </seg>
     <seg type="verse" id="b.MAR.15.20">
      <s id="b.MAR.15.20.1">Tura Jesusan wishikrar amukar, kapaantin pushin aitkiar, ni pushirin aentsrarmiayi.</s>
      <s id="b.MAR.15.20.2">Túrawar Krúsnum ajintrurtai tusar Jíikiarmiayi.</s>
     </seg>
     <seg type="verse" id="b.MAR.15.21">
      <s id="b.MAR.15.21.1">Semun Serini Núnkanmaya Shuárauyayi.</s>
      <s id="b.MAR.15.21.2">Arijantruncha, Rupuncha Aparíyayi.</s>
      <s id="b.MAR.15.21.3">Semunkan takatnumia winian suntar emetawarmiayi, Jesusa krusrin yanaki jukiti tusar.</s>
     </seg>
     <seg type="verse" id="b.MAR.15.22">
      <s id="b.MAR.15.22.1">Jesusnasha Kúrkuta Náinnium Júkiarmiayi.</s>
      <s id="b.MAR.15.22.2">Kúrkuta, shuar chichamjainkia, muuka ukunch naint, tutainti.</s>
     </seg>
     <seg type="verse" id="b.MAR.15.23">
      <s id="b.MAR.15.23.1">Jeawarmatai, Karía, mira kunkuinjai pachimprar aartaj tusa susarmiayi Jesusan.</s>
      <s id="b.MAR.15.23.2">Túrasha umarchamiayi.</s>
     </seg>
     <seg type="verse" id="b.MAR.15.25">
      <s id="b.MAR.15.25.1">Nantu Yakí jatemsamtai Krúsnum ayapar ajintrurar ikiusarmiayi.</s>
      <s id="b.MAR.15.25.2">Túrawar suntar yaki jukit tusar nakurutaijiai nakurusar Jesusa pushirin yaruakarmiayi.</s>
     </seg>
     <seg type="verse" id="b.MAR.15.26">
      <s id="b.MAR.15.26.1">Urukamtai Máamuit, Ashí aents nuna nekaawarat tusa, ni Krúsrin ju aarmauyayi: ISRAER SHUARA AKUPNIURI</s>
     </seg>
     <seg type="verse" id="b.MAR.15.27">
      <s id="b.MAR.15.27.1">Nu Náinnium Jimiará kasa shuaran Niijiai Máawarmiayi.</s>
      <s id="b.MAR.15.27.2">Chikichik Jesusa untsuurini Krúsnum, chikichik ni menaarini Krúsnum Máawarmiayi.</s>
     </seg>
     <seg type="verse" id="b.MAR.15.28">
      <s id="b.MAR.15.28.1">Yus-Papinium aarma ana nujai uminkiauyayi.</s>
      <s id="b.MAR.15.28.2">Nui "Tunáa shuarjai nekapmarmauyayi" tu aarmaiti.</s>
     </seg>
     <seg type="verse" id="b.MAR.15.29">
      <s id="b.MAR.15.29.1">Shuar nankaamainiak, muuke pearar, Jesusan katsekainiak tiarmiayi "Iisia, amesha, "Yusa Uunt Jeen yumpuntiatjai, tura Menaintiú tsawantai ataksha jeamkattajai" Tíchakaitiam, tiarmiayi.</s>
     </seg>
     <seg type="verse" id="b.MAR.15.30">
      <s id="b.MAR.15.30.1">Amek Krúsnumia akaikim uwemprata."</s>
     </seg>
     <seg type="verse" id="b.MAR.15.31">
      <s id="b.MAR.15.31.1">Núnisan Patri uuntrisha, Israer-shuara jintinniurisha Jesusan wishikrar chicharnaisarmiayi "Chikichan uwemtikraitiat, Ninki uwempratniun tujintiawai.</s>
     </seg>
     <seg type="verse" id="b.MAR.15.32">
      <s id="b.MAR.15.32.1">Yusa anaikiamuri Krístuashit, ii akupniuriniashit, tiarmiayi.</s>
      <s id="b.MAR.15.32.2">Wats, Yamái Krúsnumia Akáikití, iisha nu iisar Yus-shuar ajastai" wishikiainiak ántar nuna tiarmiayi.</s>
      <s id="b.MAR.15.32.3">Jesusjai Krúsnum ajintruamusha Niin wishikiarmiayi.</s>
     </seg>
     <seg type="verse" id="b.MAR.15.33">
      <s id="b.MAR.15.33.1">Tutupin jeamtai ti kiritin ajasmiayi Ashí nunkanam.</s>
      <s id="b.MAR.15.33.2">Tura, nantu nunkaach ajasmatai ataksha tsaapnirmiayi.</s>
     </seg>
     <seg type="verse" id="b.MAR.15.34">
      <s id="b.MAR.15.34.1">Nuin Jesus kakantar untsumuk Tímiayi "Iruí, Iruí, rama sapaktani."</s>
      <s id="b.MAR.15.34.2">Nuka shuar chichamjainkia, "Yusrú, Yusrú, ṡurukamtai ajapa ikiurkiniam?" tawai.</s>
     </seg>
     <seg type="verse" id="b.MAR.15.35">
      <s id="b.MAR.15.35.1">Shuar nui pujuarmia nu, nu chichaman nékachu ásar, nuna antukar "Eríasan Untsúawai" Tíarmiayi.</s>
     </seg>
     <seg type="verse" id="b.MAR.15.36">
      <s id="b.MAR.15.36.1">Chikichik shuar churuinian uruchjai ajamper, sapapjai Ijiú mukunati tusa susamiayi.</s>
      <s id="b.MAR.15.36.2">Tura Tímiayi "Wajastarum, Erías Niin jukitiaj tusa winishtimpiash.</s>
      <s id="b.MAR.15.36.3">Iistai" Tímiayi.</s>
     </seg>
     <seg type="verse" id="b.MAR.15.37">
      <s id="b.MAR.15.37.1">Nuinkia Jesus kakaram untsumak jakamiayi.</s>
     </seg>
     <seg type="verse" id="b.MAR.15.38">
      <s id="b.MAR.15.38.1">Túramtai Yusa Uunt Jeen ejamu ninki jaanakmiayi, Yakíya Nunká.</s>
     </seg>
     <seg type="verse" id="b.MAR.15.39">
      <s id="b.MAR.15.39.1">Suntara Kapitiántrisha Jesusan ayamtus wajamia nu, Jesus kakaram untsumak jaamun iis Tímiayi "Nuka ti nekas Yusa Uchiriyayi."</s>
     </seg>
     <seg type="verse" id="b.MAR.15.40">
      <s id="b.MAR.15.40.1">Nuwasha arant ii pujuarmiayi.</s>
      <s id="b.MAR.15.40.2">Nu nuwajai Máktara péprunmaya Marí, Chíkich Marisha, Sarumáisha pujuarmiayi.</s>
      <s id="b.MAR.15.40.3">Chíkich Marisha uchich Jakupuncha Jusencha Nukuríyayi.</s>
     </seg>
     <seg type="verse" id="b.MAR.15.41">
      <s id="b.MAR.15.41.1">Nu Núwaka, Kariréa nunkanam Jesus wekaimia nui, Niin nemarsar Yáintaitsar wekasarmiayi.</s>
      <s id="b.MAR.15.41.2">Untsurí Chíkich nuwasha Jesusjai Jerusarénnum wear, nu nuwajai arant ii pujuarmiayi.</s>
     </seg>
     <seg type="verse" id="b.MAR.15.42">
      <s id="b.MAR.15.42.1">Kiatemamtai, ayampratin tsawant jeatsain, Námper iwiaratin tsawant asamtai,</s>
     </seg>
     <seg type="verse" id="b.MAR.15.43">
      <s id="b.MAR.15.43.1">Arimiatíanmaya Jusé arantutsuk, kakaram ajas, Piratuí Jeá Jesusa ayashin seatajtsa utuamiayi.</s>
      <s id="b.MAR.15.43.2">Nu Jusencha Ashí irunin ainia nu anturin ármiayi.</s>
      <s id="b.MAR.15.43.3">Niisha Yus ju nunkanam akupin ajasat tusa Nákasmiayi.</s>
     </seg>
     <seg type="verse" id="b.MAR.15.44">
      <s id="b.MAR.15.44.1">Tura Jesusa ayashin seam, Piratusha "Wárik jaka" Tímiayi.</s>
      <s id="b.MAR.15.44.2">Tuma asa suntara Kapitiántrin untsurak "ṡNekas jakayik?"</s>
      <s id="b.MAR.15.44.3">Tímiayi.</s>
     </seg>
     <seg type="verse" id="b.MAR.15.45">
      <s id="b.MAR.15.45.1">Tutai Kapitián "Ee" takui, Jesusa ayashin Jusen tsankatkamiayi.</s>
     </seg>
     <seg type="verse" id="b.MAR.15.46">
      <s id="b.MAR.15.46.1">Jusesha puju tarachin pénkeran sumarak, Jesusa ayashin itiar aepas penuarmiayi.</s>
      <s id="b.MAR.15.46.2">Tura yamaram kaya Táurmanum ikiusmiayi.</s>
      <s id="b.MAR.15.46.3">Ikius Wáitiniam kayan átutmiayi.</s>
     </seg>
     <seg type="verse" id="b.MAR.15.47">
      <s id="b.MAR.15.47.1">Tura Máktaranmaya Marí, Jusé Nukurí Marijiai ni ikiuamun ii wajarmiayi.</s>
     </seg>
    </div>
    <div type="chapter" id="b.MAR.16">
     <seg type="verse" id="b.MAR.16.1">
      <s id="b.MAR.16.1.1">Tura ayampratin tsawant nankaamasmatai, Máktaranmaya Marisha, Jakupu Nukurí Marisha, Sarumáisha, kunkuinian Jesusa ayashin kuertai tusar sumakarmiayi.</s>
     </seg>
     <seg type="verse" id="b.MAR.16.2">
      <s id="b.MAR.16.2.1">Tura kashin Tumintin, ti Káshik, nantu Yáma jiiniai, iwiarsamunam jeariarmiayi.</s>
     </seg>
     <seg type="verse" id="b.MAR.16.3">
      <s id="b.MAR.16.3.1">Wésar chichainiak "Iwiarsamu Wáitiri kayancha ṡyaki akanketramkattaj~i?" tiarmiayi.</s>
     </seg>
     <seg type="verse" id="b.MAR.16.4">
      <s id="b.MAR.16.4.1">Jear uunt kaya akankekman Wáinkiarmiayi.</s>
     </seg>
     <seg type="verse" id="b.MAR.16.5">
      <s id="b.MAR.16.5.1">Iwiarsamunam wayawar, natsan esaram puju pushin entsar, untsuurnumaani pujan Wáinkiar ti ashamkarmiayi.</s>
     </seg>
     <seg type="verse" id="b.MAR.16.6">
      <s id="b.MAR.16.6.1">Túmainiakui natsa Tímiayi "Ashamkairap.</s>
      <s id="b.MAR.16.6.2">Nasarétnumia Jesus Krúsnum jakama nu éarme.</s>
      <s id="b.MAR.16.6.3">Iniantkimiuiti.</s>
      <s id="b.MAR.16.6.4">Jui pujatsui.</s>
      <s id="b.MAR.16.6.5">Wátsek, ju ikiusmanum iistarum.</s>
     </seg>
     <seg type="verse" id="b.MAR.16.7">
      <s id="b.MAR.16.7.1">Túrarum werum Pítrusha, Chíkich unuiniamurisha ju ujaktarum.</s>
      <s id="b.MAR.16.7.2">Kariréanam atumin émkiyi.</s>
      <s id="b.MAR.16.7.3">Turammarumna Núnisan Túruna Wáinkiattarme" Tímiayi.</s>
     </seg>
     <seg type="verse" id="b.MAR.16.8">
      <s id="b.MAR.16.8.1">Niisha ti ashamainiak purushniarar iwiarsamunmaya tseke wearmiayi.</s>
      <s id="b.MAR.16.8.2">Ti ashamainia ásar, chikichkinkesha ujakcharmiayi.</s>
     </seg>
     <seg type="verse" id="b.MAR.16.9">
      <s id="b.MAR.16.9.1">émkaka Tumintin ti Káshik Jesus nantaki, Máktaranmaya Marin Wantintiúkmiayi.</s>
      <s id="b.MAR.16.9.2">Nu María Enentáiya siati iwianchin Jesus yaunchu ajapruyayi.</s>
     </seg>
     <seg type="verse" id="b.MAR.16.11">
      <s id="b.MAR.16.11.1">Marisha Jesusa nemari Kúntuts uutu matsatainian Werí, "Jesus iwiaakui, imia wi wainkiajai" Tímiayi.</s>
      <s id="b.MAR.16.11.2">Támaitiat anturkacharmiayi.</s>
     </seg>
     <seg type="verse" id="b.MAR.16.12">
      <s id="b.MAR.16.12.1">Tura urum jimiara shuar Jerusarénnumia tsanin weenan, Jesus Nusháa iira ajas tarimiayi.</s>
     </seg>
     <seg type="verse" id="b.MAR.16.13">
      <s id="b.MAR.16.13.1">Niisha Jesusan Wáinkiar waketkiar, unuiniamurin ujakarmiayi, tura ni chichamencha anturkacharmiayi.</s>
     </seg>
     <seg type="verse" id="b.MAR.16.14">
      <s id="b.MAR.16.14.1">Nuyasha Jesusa auntse unuiniamuri misanam pekaamkar pujuinian Jesus tarimiayi. "ṡAtumí Enentái urukamtai Kátsuram ainia, urukamtai Winia nekas Enentáimtursachuram?"</s>
      <s id="b.MAR.16.14.2">Tímiayi.</s>
      <s id="b.MAR.16.14.3">Ni nantakmiarin Wáinkiaru chichamen anturkacharu ásarmatai kakantramiayi.</s>
     </seg>
     <seg type="verse" id="b.MAR.16.15">
      <s id="b.MAR.16.15.1">Nuyá chichaak "Ashí nunkanam wetarum.</s>
      <s id="b.MAR.16.15.2">Túrarum Ashí shuarnum Yusa shiir chichame etserkatarum.</s>
     </seg>
     <seg type="verse" id="b.MAR.16.16">
      <s id="b.MAR.16.16.1">Shuar anturak imiani uwemprartatui.</s>
      <s id="b.MAR.16.16.2">Shuar antukcharka, tuke sumamawartatui.</s>
     </seg>
     <seg type="verse" id="b.MAR.16.17">
      <s id="b.MAR.16.17.1">Shuar winia Náarun pachis, Yúsan nekas Enentáimtakka, juna Túrawartatui, Yusa kakarmarin iniakmastaj tusa: iwianchin jiiki akupkartatui; Chíkich chichamjai chichasartatui;</s>
     </seg>
     <seg type="verse" id="b.MAR.16.18">
      <s id="b.MAR.16.18.1">napincha achiksha, tseasnasha úmaksha, jaa ajaschartatui.</s>
      <s id="b.MAR.16.18.2">Jaa shuaran ni uwejejai antin, nu shuaran pénker awajsartatui."</s>
      <s id="b.MAR.16.18.3">Tu Tímiayi.</s>
     </seg>
     <seg type="verse" id="b.MAR.16.19">
      <s id="b.MAR.16.19.1">Jesus chichas amukmatai, Yus nayaimpiniam jukimiayi.</s>
      <s id="b.MAR.16.19.2">Túruna Yusa untsuurini pujusmiayi.</s>
     </seg>
     <seg type="verse" id="b.MAR.16.20">
      <s id="b.MAR.16.20.1">Ni unuiniamurisha Jíinkiar, Ashí nunkanam Yus-Chichaman etserkarmiayi.</s>
      <s id="b.MAR.16.20.2">Tura Uunt Yus niin Yáinmiayi.</s>
      <s id="b.MAR.16.20.3">Tura etserainiakui, Ashí aents ni kakarmarin nekaawarat tusa, aentsti tujintiamun Túratniun susamiayi.</s>
      <s id="b.MAR.16.20.4">Nuke Atí.</s>
     </seg>
    </div>
   </div>
   <div type="book" id="b.LUK">
    <div type="chapter" id="b.LUK.1">
     <seg type="verse" id="b.LUK.1.1">
      <s id="b.LUK.1.1.1">Nekas Iiní Túramia nuna "ímiatrusan aartajai" Untsurí aents tiarmiayi.</s>
     </seg>
     <seg type="verse" id="b.LUK.1.2">
      <s id="b.LUK.1.2.1">Yámankamtaikniumian iisarmia Nú shuar, tura Yus-Chichaman etserkatniun Yáinkiarmia nusha iin unuitiamprarmia Nútiksaran aartinian wakeriarmiayi.</s>
     </seg>
     <seg type="verse" id="b.LUK.1.3">
      <s id="b.LUK.1.3.1">Wisha Núnisnak esetsaran Enentáimsan, Yámankamtaikniumia nuna nekaamjai.</s>
      <s id="b.LUK.1.3.2">Tuma asan Túrunamia nuna ímiatrusnak amincha aatratajtsan wakerimjiame, winia uuntur Tiupiru.</s>
     </seg>
     <seg type="verse" id="b.LUK.1.4">
      <s id="b.LUK.1.4.1">Jintintramawarma Nú nankaamas nekaata tusan wakerakun aatjame.</s>
     </seg>
     <seg type="verse" id="b.LUK.1.5">
      <s id="b.LUK.1.5.1">Jutía nunkanam uunt akupin Erutis akupkamia Nú tsawantin Israer-shuar Yúsnan pujurin ámiayi, ni naari Sakarías.</s>
      <s id="b.LUK.1.5.2">Niisha Aptías weeauyayi.</s>
      <s id="b.LUK.1.5.3">Ni nuwesha Irisapít Arun weeauyayi.</s>
      <s id="b.LUK.1.5.4">Irisapítia uuntrisha Israer-shuar Yúsnan pujurin ármiayi.</s>
     </seg>
     <seg type="verse" id="b.LUK.1.6">
      <s id="b.LUK.1.6.1">Yúsjaisha Sakaríassha Irisapítcha Mái-metek pénker ármiayi.</s>
      <s id="b.LUK.1.6.2">Yus akupkamia nunasha umirin ármiayi.</s>
      <s id="b.LUK.1.6.3">Tuma asamtai penkesha Chíkich niin yajauch chicharkatin atsuarmiayi.</s>
     </seg>
     <seg type="verse" id="b.LUK.1.7">
      <s id="b.LUK.1.7.1">Yusjai pénker wekainiayat Irisapít Júrechuyayi.</s>
      <s id="b.LUK.1.7.2">Túrasha mai uuntach ármiayi.</s>
     </seg>
     <seg type="verse" id="b.LUK.1.9">
      <s id="b.LUK.1.9.1">Israer-shuar Yúsnan pujurin Chíkich weeanmaya Nuyá Chíkich weeanam, ankant ankant Yusa jeen Takáu ármiayi.</s>
      <s id="b.LUK.1.9.2">Chíkich tsawant, Sakarías Weeá takastin amia nui, Sakaríaska kunkuinian ekeemaktaj tusa init wayatniuyayi.</s>
     </seg>
     <seg type="verse" id="b.LUK.1.10">
      <s id="b.LUK.1.10.1">Init kunkuinian ekeemai Untsurí aents aani matsamsar Yúsan áujtak pujuarmiayi.</s>
     </seg>
     <seg type="verse" id="b.LUK.1.11">
      <s id="b.LUK.1.11.1">Sakarías init pujai kunkuin ekeematainiam untsuurnumaani aya aneachma nayaimpinmaya suntar wajamiayi.</s>
     </seg>
     <seg type="verse" id="b.LUK.1.12">
      <s id="b.LUK.1.12.1">Nuna wajan Wáiniak Sakaríaska purushnairmiayi.</s>
     </seg>
     <seg type="verse" id="b.LUK.1.13">
      <s id="b.LUK.1.13.1">Túrasha nayaimpinmaya suntar chicharuk Tímiayi "Sapijmiakaip Sakaríasa.</s>
      <s id="b.LUK.1.13.2">Nekaata, Ame seamna nuna Yus Anturtamkayi.tura ame nuwem Irisapít uchin takustatui.</s>
      <s id="b.LUK.1.13.3">Nii akiiniamtai, "Juan" anaikiat.</s>
     </seg>
     <seg type="verse" id="b.LUK.1.15">
      <s id="b.LUK.1.15.1">Ame uchiram akiiniattana nuka Yusjaisha nankaamantu átatui.</s>
      <s id="b.LUK.1.15.2">Tuma asamtai akiiniamtai, amesha shiir Enentáimsam warastatme.</s>
      <s id="b.LUK.1.15.3">Tura Chíkich aents Untsurí warasartatui.</s>
      <s id="b.LUK.1.15.4">Ame uchirmesha Karía ainia nuna umarchattawai.</s>
      <s id="b.LUK.1.15.5">Tura aetak akiinchanak Yusa Wakaní pimiutkattawai, Tímiayi.</s>
     </seg>
     <seg type="verse" id="b.LUK.1.16">
      <s id="b.LUK.1.16.1">Tura ni shuarin Israer-shuar ainiana nuna, ii Uuntri Yusjai ataksha nawamtikiartatui.</s>
     </seg>
     <seg type="verse" id="b.LUK.1.17">
      <s id="b.LUK.1.17.1">Uunt Yúsaiya akatramu átatui.</s>
      <s id="b.LUK.1.17.2">Yaunchu Yúsnan etserin Erías kakaram etserkamia Núnisan niisha etserkattawai.</s>
      <s id="b.LUK.1.17.3">Nujai shuaran ni Uchiríjiai nawamtikiartatui.</s>
      <s id="b.LUK.1.17.4">Tura umichu ainia nuna eseer Enentáimtikrartatui.</s>
      <s id="b.LUK.1.17.5">Ni Uuntri taakui ni Enentái iwiaramu arti tusa etserkattawai" Tímiayi nayaimpinmaya suntar.</s>
     </seg>
     <seg type="verse" id="b.LUK.1.18">
      <s id="b.LUK.1.18.1">Nuna takui Sakarías nayaimpinmaya suntaran Tímiayi "ṡNunasha warijiain paant nekaataj?</s>
      <s id="b.LUK.1.18.2">Wisha nuarjai Mái-metek ti uuntchichukaitiaj" Tímiayi.</s>
     </seg>
     <seg type="verse" id="b.LUK.1.19">
      <s id="b.LUK.1.19.1">Tutai nayaimpinmaya suntar Tímiayi "Wikia Kapriiraitjai, Yusa suntarintjai.</s>
      <s id="b.LUK.1.19.2">Nii akatturmatai Chichastájam tusan tura nu shiir chichaman Ujaktájam tusan tarijme, Tímiayi.</s>
     </seg>
     <seg type="verse" id="b.LUK.1.20">
      <s id="b.LUK.1.20.1">Túrasha wi Tájamna nu "nekasaiti" tu Enentáimprachume.</s>
      <s id="b.LUK.1.20.2">Tura asam uchiram akiintsain muut ajastatme.</s>
      <s id="b.LUK.1.20.3">Chichastin penké tujinkiattame.</s>
      <s id="b.LUK.1.20.4">Tura wi tajana nu, tsawant jeamtai Túrunattawai."</s>
     </seg>
     <seg type="verse" id="b.LUK.1.21">
      <s id="b.LUK.1.21.1">Nuna tumai Yusa jeen aani pujusar, Sakaríasan Nákas pujuarmiayi. "ṡUrukamtaik init we Imiá menkaka?" tu Enentáimprarmiayi.</s>
     </seg>
     <seg type="verse" id="b.LUK.1.22">
      <s id="b.LUK.1.22.1">Nuyá Sakarías jiinkimtai, áujsartaj Tukamá tujinkiarmiayi.</s>
      <s id="b.LUK.1.22.2">Sakaríaska, muut ajasu asa, aya úwijmiasan chichamiayi.</s>
      <s id="b.LUK.1.22.3">Túmakui, Sakarías init pujus Yúsai Wáimiakun nekaawarmiayi.</s>
     </seg>
     <seg type="verse" id="b.LUK.1.23">
      <s id="b.LUK.1.23.1">Yusa jeen takastin tsawantri amuukamtai Sakaríaska ni jeen waketkimiayi.</s>
     </seg>
     <seg type="verse" id="b.LUK.1.24">
      <s id="b.LUK.1.24.1">Nuyá ukunam ni nuari Irisapít ajaprukmiayi.</s>
      <s id="b.LUK.1.24.2">Tura senku nantutin aya jean pujusmiayi.</s>
     </seg>
     <seg type="verse" id="b.LUK.1.25">
      <s id="b.LUK.1.25.1">Jeá pujus, "Aents wishikruiniakui natsantan jurutkitiaj tusa uchi takustinian Yus tsankatrukai" tu Enentáimpramiayi Irisapít.</s>
     </seg>
     <seg type="verse" id="b.LUK.1.26">
      <s id="b.LUK.1.26.1">Nu senku nantu nankaamasmatai Yus ni suntarin Kapriiran Nasarét péprunam akupkamiayi.</s>
      <s id="b.LUK.1.26.2">Nu pepru Kariréa nunkanam pujawai.</s>
     </seg>
     <seg type="verse" id="b.LUK.1.27">
      <s id="b.LUK.1.27.1">Nasarétnumia nuwan, naari Marí, Iyutí tusa akuptukmiayi.</s>
      <s id="b.LUK.1.27.2">Nu Núwaka aishmanjai pujuchuyayi.</s>
      <s id="b.LUK.1.27.3">Niisha Jusejai nuatnaikiatsa anajmanair pujumiayi.</s>
      <s id="b.LUK.1.27.4">Juseka uunt Tawit weeauyayi.</s>
     </seg>
     <seg type="verse" id="b.LUK.1.28">
      <s id="b.LUK.1.28.1">Wats, nayaimpinmaya suntar Marí pujamunam Wayá Tímiayi "Yus pénker Enentáimturma asamtai, ámin winitjiame, Mariya.</s>
      <s id="b.LUK.1.28.2">Yuska ámin nemartamuk Ashí nuwa nankaamas pénker awajtamui" Tímiayi.</s>
     </seg>
     <seg type="verse" id="b.LUK.1.29">
      <s id="b.LUK.1.29.1">Tura Marisha nayaimpinmaya suntaran Wáiniak, chichaamun nékatsuk "Urukamtaik tu Chicháa" tu Enentáimpramiayi.</s>
     </seg>
     <seg type="verse" id="b.LUK.1.30">
      <s id="b.LUK.1.30.1">Nuyá nayaimpinmaya suntar chicharuk Tímiayi "Mariya, sapijmiakaip.</s>
      <s id="b.LUK.1.30.2">Yus shiir Enentáimturmawai.</s>
     </seg>
     <seg type="verse" id="b.LUK.1.31">
      <s id="b.LUK.1.31.1">Antukta.</s>
      <s id="b.LUK.1.31.2">Amesha ajapruktatme.</s>
      <s id="b.LUK.1.31.3">Túram Uchi takustatme.</s>
      <s id="b.LUK.1.31.4">Nusha "Jesus" anaikiata.</s>
     </seg>
     <seg type="verse" id="b.LUK.1.33">
      <s id="b.LUK.1.33.1">Niisha uunt átatui.</s>
      <s id="b.LUK.1.33.2">Nincha "Uunt Nankaamaku Yusa Uchiri" tiartatui.</s>
      <s id="b.LUK.1.33.3">Tura Uunt Yuska yaunchu Tawitian uunt akupniuri awajsamia Núnisan ame Uchirmin ame Shuárumin Israer tutain Uunt akupin awajsattawai.</s>
      <s id="b.LUK.1.33.4">Ni akupeamurisha Yus susamu asa penké amuukashtiniaiti" Tímiayi.</s>
     </seg>
     <seg type="verse" id="b.LUK.1.34">
      <s id="b.LUK.1.34.1">Nayaimpinmaya suntar nuna tutai Marí Tímiayi "Nusha winia aishur atsaisha, ṡitiurak Túrunataj?"</s>
     </seg>
     <seg type="verse" id="b.LUK.1.35">
      <s id="b.LUK.1.35.1">Tutai nayaimpinmaya suntar Marín Tímiayi "Yusa Wakaní tarutramtatui.</s>
      <s id="b.LUK.1.35.2">Tura yuranmia Núnisan Uunt Yusa kakarmari ijirmattawai.</s>
      <s id="b.LUK.1.35.3">Nu tuma asamtai Uchi akiiniattana nu Yúsaiya asamtai, "Yusa Uchirínti" tiartatui, Tímiayi.</s>
     </seg>
     <seg type="verse" id="b.LUK.1.36">
      <s id="b.LUK.1.36.1">Tura Irisapít ame Kaná kaimia nusha Núnisan weamtanam ajaprukai.</s>
      <s id="b.LUK.1.36.2">Iis, "Júrechuiti" tiarmia nu, yamaikia sais nantu pujawai ajamtin.</s>
     </seg>
     <seg type="verse" id="b.LUK.1.37">
      <s id="b.LUK.1.37.1">Yúsjainkia itiurchatka penké atsawai" Tímiayi.</s>
     </seg>
     <seg type="verse" id="b.LUK.1.38">
      <s id="b.LUK.1.38.1">Tutai Marí Tímiayi "Yus wakeramun Túriniaitjai wikia.</s>
      <s id="b.LUK.1.38.2">Ame tame nuna Yus wakerana nuna Túrutati, tajai" Tímiayi.</s>
      <s id="b.LUK.1.38.3">Nuna Tímiatai nayaimpinmaya suntarka wémiayi.</s>
     </seg>
     <seg type="verse" id="b.LUK.1.40">
      <s id="b.LUK.1.40.1">Nu tsawant Marí Wárikmas muranam Jutía nunkanam ni Kaná kain Irisapítian iyutaj tusa wémiayi.</s>
      <s id="b.LUK.1.40.2">Sakaríasai Jeá, ni jeen Wayá, Irisapítian áujsamiayi.</s>
     </seg>
     <seg type="verse" id="b.LUK.1.41">
      <s id="b.LUK.1.41.1">Marí áujeamun antukmatai Irisapítia ampujén uchiri muchitkiamiayi.</s>
      <s id="b.LUK.1.41.2">Tumai Yusa Wakaní ni Enentáin pimiutkamiayi.</s>
     </seg>
     <seg type="verse" id="b.LUK.1.42">
      <s id="b.LUK.1.42.1">Nuinkia kakantar chichaak Marin Tímiayi "Yus amincha ti shiir awajtamsaiti.</s>
      <s id="b.LUK.1.42.2">Tura Uchiram akiiniattana nusha Yus shiir awajsamuiti.</s>
     </seg>
     <seg type="verse" id="b.LUK.1.43">
      <s id="b.LUK.1.43.1">Kairua, ame winia Uuntru Nukurí áminin, Yus winia ti waitnentra asa, áujsata tusa ámin akuptamkachaik, Tímiayi.</s>
     </seg>
     <seg type="verse" id="b.LUK.1.44">
      <s id="b.LUK.1.44.1">Warí, wisha ame áujtamna nuna ántakui ampujrui uchi waras muchitrutkayi.</s>
     </seg>
     <seg type="verse" id="b.LUK.1.45">
      <s id="b.LUK.1.45.1">Amesha Yus Turámiania nu umikiu asam shiir pujame.</s>
      <s id="b.LUK.1.45.2">Yus Tímia nu Túrunattawai auka" Tímiayi.</s>
     </seg>
     <seg type="verse" id="b.LUK.1.46">
      <s id="b.LUK.1.46.1">Nuna tinia iniaisamtai Marí juna Tímiayi: "Wikia tuke enentairjai "Yus Timiá uuntaiti" tajai.</s>
     </seg>
     <seg type="verse" id="b.LUK.1.47">
      <s id="b.LUK.1.47.1">Tura Uunt Yuska winia Uwemtikruru asamtai ti waraajai.</s>
     </seg>
     <seg type="verse" id="b.LUK.1.49">
      <s id="b.LUK.1.49.1">Wisha péejchach ain ni wakeramurin umiktajtsan wakerakui winia Enentáimturayi.</s>
      <s id="b.LUK.1.49.2">Tuma asamtai Ashí aents, "Marincha Yus shiir awajsaiti" tuke turutiartatui.</s>
      <s id="b.LUK.1.49.3">Yuska Imiá penker tura Imiá kakaram ana nu winia ti uuntan Túrutaiti.</s>
      <s id="b.LUK.1.49.4">Tuma asamtai Ashí aents "Marincha Yus shiir awajsaiti" turutiartatui.</s>
      <s id="b.LUK.1.49.5">Núnaka Yamái nankamamunak tuke Turutú ajartatui.</s>
     </seg>
     <seg type="verse" id="b.LUK.1.50">
      <s id="b.LUK.1.50.1">Tura Niin umirkatniun wakerana nunasha Yus tuke waitnentrartatui.</s>
     </seg>
     <seg type="verse" id="b.LUK.1.51">
      <s id="b.LUK.1.51.1">Ti itiurchatan Páchitsuk Túraiti Nii.</s>
      <s id="b.LUK.1.51.2">"Nankaamantuitjai" tu Enentáimtumainia nuna nupetkaiti.</s>
     </seg>
     <seg type="verse" id="b.LUK.1.52">
      <s id="b.LUK.1.52.1">Ashí akupin ainia nuna awakkaruiti.</s>
      <s id="b.LUK.1.52.2">Tura íksan péejchach ainia nuna uunt awajsaruiti.</s>
     </seg>
     <seg type="verse" id="b.LUK.1.53">
      <s id="b.LUK.1.53.1">Pénker ana nuna kitiamainiakui Yus pénkeran Súsaruiti.</s>
      <s id="b.LUK.1.53.2">Tura antsu "Ashí takakjai" tuinia nuna aya Júnik awajsaruiti.</s>
     </seg>
     <seg type="verse" id="b.LUK.1.54">
      <s id="b.LUK.1.54.1">Israer-shuar Niiniu ájinia Núnaka waitnentratniun kajinmattsuk Yáinmákuitji.</s>
     </seg>
     <seg type="verse" id="b.LUK.1.55">
      <s id="b.LUK.1.55.1">Yaunchu ii Uuntri Apraáman tura Ní shuarnasha "Túrattajai" timia nuna ímiatrusan tuke Túraiti."</s>
      <s id="b.LUK.1.55.2">Nuní Tímiayi Marí.</s>
     </seg>
     <seg type="verse" id="b.LUK.1.56">
      <s id="b.LUK.1.56.1">Marikia Irisapítjai Menaintiú nantu pujus ni jeen waketkimiayi.</s>
     </seg>
     <seg type="verse" id="b.LUK.1.57">
      <s id="b.LUK.1.57.1">Nuyasha ni jurertin tsawantri jeamtai Irisapítcha uchin aishmankan takusmiayi.</s>
     </seg>
     <seg type="verse" id="b.LUK.1.58">
      <s id="b.LUK.1.58.1">Tura ni shuarisha, ni írutramurisha "Irisapítian Yus ti shiir Yáinmiayi" Tuíniak, niin iyuwearmiayi.</s>
      <s id="b.LUK.1.58.2">Tura Mái-metek warasarmiayi.</s>
     </seg>
     <seg type="verse" id="b.LUK.1.59">
      <s id="b.LUK.1.59.1">Israer-shuar Túrutai Júnisaiti: uchi akiiniamuri uchu tsawant jeamtai, shunichiri nuapen tsupiktin awai, Sirkunsisiún tutai.</s>
      <s id="b.LUK.1.59.2">Yus nuna Tú tiniu asamtai tuke Túrin ármiayi.</s>
      <s id="b.LUK.1.59.3">Wats, Irisapítia uchiri akiiniamurinia uchu tsawant jeamtai tsupirkatai tusar ni jeen jearmiayi.</s>
      <s id="b.LUK.1.59.4">Nuinkia ni apari naari Sakarías anaikiataitsar wakeriarmiayi.</s>
     </seg>
     <seg type="verse" id="b.LUK.1.60">
      <s id="b.LUK.1.60.1">Tura ni Nukurí Tímiayi "Atsá.</s>
      <s id="b.LUK.1.60.2">Antsu ni naari Juan átatui."</s>
     </seg>
     <seg type="verse" id="b.LUK.1.61">
      <s id="b.LUK.1.61.1">Tutai tiarmiayi "ṡNusha urukamtia?</s>
      <s id="b.LUK.1.61.2">Amée shuarumsha nu Náartincha áwak" tiarmiayi.</s>
     </seg>
     <seg type="verse" id="b.LUK.1.62">
      <s id="b.LUK.1.62.1">Nuinkia uchi Aparín "ṡWarí anaikiatajtsam wakeram?" tusar aya úwejejain iniasarmiayi.</s>
     </seg>
     <seg type="verse" id="b.LUK.1.63">
      <s id="b.LUK.1.63.1">Tutai Uchí Aparísha "Nakash surusta; aartaj tusan wakerajai" tusa aya úwejejain iniakmamiayi.</s>
      <s id="b.LUK.1.63.2">Takui nakash susam, ni naari Juánkaiti, tu aarmiayi.</s>
      <s id="b.LUK.1.63.3">Nuna Wáinkiar "Ayawa urukakun ta" tu Enentáimprarmiayi.</s>
     </seg>
     <seg type="verse" id="b.LUK.1.64">
      <s id="b.LUK.1.64.1">Nú chichamaik Sakarías chichatsuk pujamun chichakmiayi.</s>
      <s id="b.LUK.1.64.2">Tura nuin Yusa Náarincha shiir awajsamiayi.</s>
     </seg>
     <seg type="verse" id="b.LUK.1.65">
      <s id="b.LUK.1.65.1">Nuinkia ni írutramurisha ashamkarmiayi; tura Ashí Jutía nunka Murá amia nui nu Túrunamun ujakam Ashí nekaawarmiayi.</s>
     </seg>
     <seg type="verse" id="b.LUK.1.66">
      <s id="b.LUK.1.66.1">Nu Túrunamun antukar ti Enentáimsarmiayi.</s>
      <s id="b.LUK.1.66.2">Tura "ju uchin Yus nekas pujurtsuk.</s>
      <s id="b.LUK.1.66.3">Tuma asamtai uunt ajas ṡurukuk ati?" tu Enentáimprarmiayi.</s>
     </seg>
     <seg type="verse" id="b.LUK.1.67">
      <s id="b.LUK.1.67.1">Uchí Aparí Sakarías, Yusa Wakaní pimiutkam tura Yus jintintiam, juna Tímiayi:</s>
     </seg>
     <seg type="verse" id="b.LUK.1.68">
      <s id="b.LUK.1.68.1">"Israer-Shuartí ii Yusri naari shiir awajsatniuitji.</s>
      <s id="b.LUK.1.68.2">Ii Yúsrisha tarutmaitji.</s>
      <s id="b.LUK.1.68.3">Tura uwemtikrampraitji.</s>
     </seg>
     <seg type="verse" id="b.LUK.1.69">
      <s id="b.LUK.1.69.1">Yaunchu ii uuntri Tawit Yusa wakeramurijiai uunt akupin áchamkia.</s>
      <s id="b.LUK.1.69.2">Tura ni ukurin ti kakaram Uwemtikkiartinian suramsaitji.</s>
     </seg>
     <seg type="verse" id="b.LUK.1.72">
      <s id="b.LUK.1.72.1">Yuska ii nemasriya tura iin nakitramainiajnia Nuyá uwemtikrampratniun Enentáimsamia nuna, yaunchu ni etserniurin pénker armia nuna ujakmiayi.</s>
      <s id="b.LUK.1.72.2">"Winia ti penker chichamprun Tájana nuna yapajitsuk umirkan tuke Wáitnentratajrume" yaunchu ii uuntrin Tímiania nunasha ni etserniurin ujakarmiayi.</s>
      <s id="b.LUK.1.72.3">Yaunchu nu ujakma Yamái iisha wainji.</s>
     </seg>
     <seg type="verse" id="b.LUK.1.75">
      <s id="b.LUK.1.75.1">Nu ujakman Yuska Yámankamtaik Imiá yaunchu ii uuntri Apraáman Tíchamkia.</s>
      <s id="b.LUK.1.75.2">Apraáman ujakmia nu Júiti: "Wi wakeraj Nútiksaran, Winia umirtukar pénker wekainia nuna ni nemasriya uwemtikrattajai.</s>
      <s id="b.LUK.1.75.3">Sapijmiatsuk winia tuke takartusarat tusan Túrattajai" Yus Tímiayi Apraáman.</s>
      <s id="b.LUK.1.75.4">Iisha ni shuari asakrin, nuna taku incha Túramaji.</s>
     </seg>
     <seg type="verse" id="b.LUK.1.76">
      <s id="b.LUK.1.76.1">Tura amincha, uchiru, "Uunt Yusna etserniuiti" turamartatui.</s>
      <s id="b.LUK.1.76.2">Amesha ni Tátintri iwiarataj tusam Uuntai émkim wétatme.</s>
     </seg>
     <seg type="verse" id="b.LUK.1.77">
      <s id="b.LUK.1.77.1">Ni shuari, ni tunaari tsankurnar uwemprarat tusam Túrattame.</s>
     </seg>
     <seg type="verse" id="b.LUK.1.79">
      <s id="b.LUK.1.79.1">Yuska Ashí shuaran anea asa, incha Wáitnentramak ni pujamunmaya ni Tsáapnintrin suramsaitji.</s>
      <s id="b.LUK.1.79.2">Ni Enentáin kiritniunam wekainia nuna, mesertinnium Jeatemá ásarmatai, ni Tsáapnintri jeat~i tusa Túraiti.</s>
      <s id="b.LUK.1.79.3">Tura Ashí incha ii Enentáin imiatkinchanum Wekasarmí tusa Túraiti."</s>
      <s id="b.LUK.1.79.4">Nuní Tímiayi Sakarías.</s>
     </seg>
     <seg type="verse" id="b.LUK.1.80">
      <s id="b.LUK.1.80.1">Uchisha tsakarmiayi.</s>
      <s id="b.LUK.1.80.2">Tura Yúsan nekaki-nekaki wémiayi.</s>
      <s id="b.LUK.1.80.3">Israer shuarnum etserkatin tsawantri jeatsainkia atsamunam pujuyayi.</s>
     </seg>
    </div>
    <div type="chapter" id="b.LUK.2">
     <seg type="verse" id="b.LUK.2.1">
      <s id="b.LUK.2.1.1">Wats, Juan akiiniamia Nú uwitin uunt akupin Akustu Ashí nunkanam aentsun Nekapmarartí tu chichakmiayi.</s>
     </seg>
     <seg type="verse" id="b.LUK.2.2">
      <s id="b.LUK.2.2.1">Nu nekapmartinian yaunchu Túrushtain Yamái Túriarmiayi.</s>
      <s id="b.LUK.2.2.2">Siria nunkanam Seriniu akupin Pujái Túrawarmiayi.</s>
     </seg>
     <seg type="verse" id="b.LUK.2.3">
      <s id="b.LUK.2.3.1">Ni naari aartaj tusa Ashí shuar ni nunkenin wétin ármiayi.</s>
     </seg>
     <seg type="verse" id="b.LUK.2.4">
      <s id="b.LUK.2.4.1">Tuma asamtai Jusé Nasarét péprunmaya Kariréa nunkanam amia Nuyá jiinki Pirin péprunam Jutía nunkanam amia nui wémiayi.</s>
      <s id="b.LUK.2.4.2">Juseka Tawit weeanam akiinia asa, ni nekas nunkenka Pirinkauyayi.</s>
     </seg>
     <seg type="verse" id="b.LUK.2.5">
      <s id="b.LUK.2.5.1">Nu asamtai, ni Náarin aartaj tusa Jusé wémiayi Marijiai.</s>
      <s id="b.LUK.2.5.2">Marisha Jusé Núweyayi.</s>
      <s id="b.LUK.2.5.3">Tura tsanincharuyayi.</s>
      <s id="b.LUK.2.5.4">Túmaitiat Marisha Yusa Wakaní kakarmarijiai ajamtiniuyayi.</s>
     </seg>
     <seg type="verse" id="b.LUK.2.6">
      <s id="b.LUK.2.6.1">Tura nui Pirinnum pujuiniai Marí takustintri jeamiayi.</s>
     </seg>
     <seg type="verse" id="b.LUK.2.7">
      <s id="b.LUK.2.7.1">Nui iwiairin uchin aishmankan takusmiayi.</s>
      <s id="b.LUK.2.7.2">Tura uchi penutaijiai penuar, waaka yurumtainiam aepsamiayi.</s>
      <s id="b.LUK.2.7.3">Irar kanutainiam pujustin ankant Atsá asamtai Túrawarmiayi.</s>
     </seg>
     <seg type="verse" id="b.LUK.2.8">
      <s id="b.LUK.2.8.1">Tura Pirinnum Tíjiuch murikiun Wáinin kashi murikrin Wáiniuk pujuarmiayi.</s>
     </seg>
     <seg type="verse" id="b.LUK.2.9">
      <s id="b.LUK.2.9.1">Túmainiai nayaimpinmaya suntar murikiun Wáinin matsatainian wantintiukmiayi.</s>
      <s id="b.LUK.2.9.2">Tura Yúsnumia Tsáapnin ni matsatainiamunam etsantramiayi.</s>
      <s id="b.LUK.2.9.3">Túrunamtai murikiun Wáinniuka ti ashamkarmiayi.</s>
     </seg>
     <seg type="verse" id="b.LUK.2.10">
      <s id="b.LUK.2.10.1">Túrasha nayaimpinmaya suntar Tímiayi "Ashamprukairap.</s>
      <s id="b.LUK.2.10.2">Ashí aentsnum ti warastin Atí tusan ti penker chichaman itiarjiarme.</s>
     </seg>
     <seg type="verse" id="b.LUK.2.11">
      <s id="b.LUK.2.11.1">Júiti: Yamái tsawantai uunt Tawitia péprurin Pirinnum yaunchu Yus anaikiamu KRISTU tutai, uwemtikramprataj tusa akiintiurmarme.</s>
      <s id="b.LUK.2.11.2">Nu Uchisha Ashí aentsun akupniuiti, Tímiayi.</s>
     </seg>
     <seg type="verse" id="b.LUK.2.12">
      <s id="b.LUK.2.12.1">Tura jujai nekaattarme: uchi penutaijiai penuarma waaka yurumtainiam Tepá Wáinkiattarme.</s>
      <s id="b.LUK.2.12.2">Nu Wáinkiarum nekas Júiti, tu nekaattarme."</s>
     </seg>
     <seg type="verse" id="b.LUK.2.13">
      <s id="b.LUK.2.13.1">Nu chichamaik nayaimpinmaya suntar ti Untsurí, nayaimpinmaya Káunkarmiayi.</s>
      <s id="b.LUK.2.13.2">Túrawar Yusa naarin shiir awajainiak juna tiarmiayi:</s>
     </seg>
     <seg type="verse" id="b.LUK.2.14">
      <s id="b.LUK.2.14.1">"Nayaimpinmasha Yus nankaamantuiti tu Enentáimtusarti.</s>
      <s id="b.LUK.2.14.2">Tura ju nunkanmasha Yusjai nawamnaikiaru ainia nu imiatkinchanum pujusarti."</s>
      <s id="b.LUK.2.14.3">Tu tiarmiayi.</s>
     </seg>
     <seg type="verse" id="b.LUK.2.15">
      <s id="b.LUK.2.15.1">Tura Yusa suntari nayaimpiniam waketkiarmatai murikiun Wáinin tiarmiayi "Wats, Pirinnum Wárik Wetái.</s>
      <s id="b.LUK.2.15.2">Nu Túrunamu Yus turamajnia nu iyumi" tiarmiayi.</s>
     </seg>
     <seg type="verse" id="b.LUK.2.16">
      <s id="b.LUK.2.16.1">Nuna tiar Wárik wearmiayi.</s>
      <s id="b.LUK.2.16.2">Tura Marincha Jusencha Wáinkiarmiayi.</s>
      <s id="b.LUK.2.16.3">Tura uchincha waaka yurumtainiam tepan Wáinkiarmiayi.</s>
     </seg>
     <seg type="verse" id="b.LUK.2.17">
      <s id="b.LUK.2.17.1">Wear nuna Wáinkiar, nayaimpinmaya suntar uchi Túrunamurin timia nuna etserkarmiayi.</s>
     </seg>
     <seg type="verse" id="b.LUK.2.18">
      <s id="b.LUK.2.18.1">Tura murikiun Wáinin tiarmia nuna antukaruka ti Enentáimtusarmiayi.</s>
     </seg>
     <seg type="verse" id="b.LUK.2.19">
      <s id="b.LUK.2.19.1">Túrasha Marikia Ashí Túrunamia nuna ni Enentáijiainkia Enentáimtu pujumiayi.</s>
     </seg>
     <seg type="verse" id="b.LUK.2.20">
      <s id="b.LUK.2.20.1">Tura murikiun Wáinniuka antukarmia nuna Enentáimtusar, tura iisarmia nunasha Enentáimtusar "Nayaimpinmaya suntar ujatmakmajnia Tímiatrusan Túrunayi" tiarmiayi.</s>
      <s id="b.LUK.2.20.2">Tuma ásar Yusa Náarin shiir awajsar kantampruawar waketkiarmiayi.</s>
     </seg>
     <seg type="verse" id="b.LUK.2.21">
      <s id="b.LUK.2.21.1">Tura uchi akiiniamu uchu tsawant jeamtai, ni Túrutairin Túrin ásar, ni shunichiri nuapen tsupirkarmiayi.</s>
      <s id="b.LUK.2.21.2">Túrawar Marí ajapratsain nayaimpinmaya suntar Tímia Nútiksan "Jesus" anaikiarmiayi.</s>
     </seg>
     <seg type="verse" id="b.LUK.2.22">
      <s id="b.LUK.2.22.1">Tura Muisais akiiniatniunam akupkamia Núnisan, tsawantri jeamtai, Yusa Uunt Jeen Jerusarénnum uchin Yus iiktustai tusar Júkiarmiayi.</s>
     </seg>
     <seg type="verse" id="b.LUK.2.23">
      <s id="b.LUK.2.23.1">Kame Yus-Papinium ju aarma awai: "Ashí uchi iwiairi aishman akiinkiunka Yusna átatui."</s>
     </seg>
     <seg type="verse" id="b.LUK.2.24">
      <s id="b.LUK.2.24.1">Tuma asamtai, Marí Yusa Uunt Jeen Wáitsuk pujamu wayatniuri jeamtai, uchin Yus Iistí tusa Yusa Uunt Jeen Jerusarénnum pujana nui itiarmiayi.</s>
      <s id="b.LUK.2.24.2">Tura yampitsan Jímiaran Súsarmiayi.</s>
      <s id="b.LUK.2.24.3">Muisáis akupkamun umiiniak nuna Túrawarmiayi.</s>
     </seg>
     <seg type="verse" id="b.LUK.2.25">
      <s id="b.LUK.2.25.1">Nu Túmai Semeún naartin aishman Jerusarénnum pujumiayi.</s>
      <s id="b.LUK.2.25.2">Semeúnsha Yusa Wakaní pujurma asa pénker aishmankauyayi.</s>
      <s id="b.LUK.2.25.3">Yúsan nekas Enentáimtiniuyayi.</s>
      <s id="b.LUK.2.25.4">Yusa anaikiamurijiai Israer-shuar ankant ajastin jeati tusa Nákauyayi.</s>
     </seg>
     <seg type="verse" id="b.LUK.2.26">
      <s id="b.LUK.2.26.1">"Winia anaikiamur KRISTU tutai Wáintsuk Jákashtatme" uunt Yusa Wakaní tu jintintiamiayi.</s>
     </seg>
     <seg type="verse" id="b.LUK.2.27">
      <s id="b.LUK.2.27.1">Nú Semeún Yusa Wakani "Wetá" tutai, Yusa Uunt Jeen wémiayi.</s>
      <s id="b.LUK.2.27.2">Tura Nú tsawantai Muisáis Tímia Núnisan umirkatai tusar Marisha Jusesha uchin Jesusan Yusa Uunt Jeen itiariarmiayi.</s>
     </seg>
     <seg type="verse" id="b.LUK.2.28">
      <s id="b.LUK.2.28.1">Itiariarmatai Semeún uchin jusa miniakas Yúsan áujuk juna Tímiayi:</s>
     </seg>
     <seg type="verse" id="b.LUK.2.29">
      <s id="b.LUK.2.29.1">"Yamaikia, Uunta, Amiin wi jeatin ankant Atí.</s>
      <s id="b.LUK.2.29.2">Turutmiamna nu ímiatrusmek umikiume.</s>
     </seg>
     <seg type="verse" id="b.LUK.2.31">
      <s id="b.LUK.2.31.1">Ju Uchi Ashí aents Uwemtikrartá tusam susamna nuna Yamái imia winia jiirujai Wáinkiajai.</s>
     </seg>
     <seg type="verse" id="b.LUK.2.32">
      <s id="b.LUK.2.32.1">Israer-shuarcha ainia nu Tsáapninium wekasarat tusa akuptukmaiti ju Uchi.</s>
      <s id="b.LUK.2.32.2">Tura Israer-shuar Aminiuram ájinia nuna Ashí aents shiir Enentáimtikrartí tusam ju Uchi akuptukmaitji.</s>
      <s id="b.LUK.2.32.3">Nuna Wáinkian shiir Enentáimsan Jákatniuitjai."</s>
     </seg>
     <seg type="verse" id="b.LUK.2.33">
      <s id="b.LUK.2.33.1">Tura Semeún Uchiniun tu chicharkui Jusesha Jesusa Nukurísha ti Enentáimprarmiayi.</s>
     </seg>
     <seg type="verse" id="b.LUK.2.34">
      <s id="b.LUK.2.34.1">Semeúnsha chichaak "Yus shiir Enentáimturmasartí" niin Tímiayi.</s>
      <s id="b.LUK.2.34.2">Nuyasha Marin chicharuk Tímiayi "Nekaata.</s>
      <s id="b.LUK.2.34.3">Ju Uchin Israer-shuartisha Untsurí nakitrar iniarartatji.</s>
      <s id="b.LUK.2.34.4">Tura Chíkich Israer-shuartikia ju Uchin shiir Enentáimtusar ti wararsartatji.</s>
      <s id="b.LUK.2.34.5">Tura Uchiram Yusa kakarmarin ti paant iniakmastatui.</s>
      <s id="b.LUK.2.34.6">Tuma ain Untsurí Aun yajauch chichariartatui.</s>
     </seg>
     <seg type="verse" id="b.LUK.2.35">
      <s id="b.LUK.2.35.1">Nujai shuar ni Enentáin warinia Enentáimia nu, paant átatui.</s>
      <s id="b.LUK.2.35.2">Maaj, Ashí nu Túmakui, ijiumua Núnismek ame Enentáimin ti Wáitsattame, Mariya."</s>
      <s id="b.LUK.2.35.3">Tu chichasmiayi Semeún.</s>
     </seg>
     <seg type="verse" id="b.LUK.2.36">
      <s id="b.LUK.2.36.1">Nuwasha Ana naartin nui Yusa Uunt Jeen pujumiayi.</s>
      <s id="b.LUK.2.36.2">Niisha Yúsnan etserniuyayi.</s>
      <s id="b.LUK.2.36.3">Ni Aparísha Panuíruyayi tura Aser shuarauyayi nu nuwa.</s>
      <s id="b.LUK.2.36.4">Niisha ti uuntchiyayi.</s>
      <s id="b.LUK.2.36.5">Niisha yama nuatnaikiamujai siati uwi ni aishrijiai tsanin pujusarmiayi.</s>
     </seg>
     <seg type="verse" id="b.LUK.2.37">
      <s id="b.LUK.2.37.1">Tura wajemamiayi.</s>
      <s id="b.LUK.2.37.2">Tura uchenta kuatru uwi takakuyayi.</s>
      <s id="b.LUK.2.37.3">Tura ninkia Yusa Uunt Jeenia Jíintsuk Káshisha tsawaisha tuke Yúsan áujniuyayi.</s>
      <s id="b.LUK.2.37.4">Tura yurumtsuk Yúsan áujniuyayi.</s>
     </seg>
     <seg type="verse" id="b.LUK.2.38">
      <s id="b.LUK.2.38.1">Semeún tuasua amikmatai Anasha taa, Uchin Wáiniak Yúsan yuminsamiayi.</s>
      <s id="b.LUK.2.38.2">Tura Jerusarénnum Yus uwemtikrampratai tusa Nákarmia nuna áujkunka uchin áujmat wémiayi.</s>
     </seg>
     <seg type="verse" id="b.LUK.2.39">
      <s id="b.LUK.2.39.1">Nuyá Yus Tímia nuna Ashí Túrawar amikiar Kariréa nunkanam, kame nii pujumia Nú peprunam Nasarétnum Jusesha Marisha Uchisha waketkiarmiayi.</s>
     </seg>
     <seg type="verse" id="b.LUK.2.40">
      <s id="b.LUK.2.40.1">Uchi Jesus tsakaki, kakaram ajaki tura Nú nankaamas nekaki wémiayi.</s>
      <s id="b.LUK.2.40.2">Tura Yus Niin ti shiir awajsamiayi.</s>
     </seg>
     <seg type="verse" id="b.LUK.2.41">
      <s id="b.LUK.2.41.1">Jusesha, Jesusa Nukurísha tuke uwitin paskua Námper jeakui Jerusarénnum weu ármiayi.</s>
     </seg>
     <seg type="verse" id="b.LUK.2.42">
      <s id="b.LUK.2.42.1">Ni Túrutairi Túruiniak, Jerusarénnum weak Jesusan tuse Uwí jeamtai Júkiarmiayi.</s>
     </seg>
     <seg type="verse" id="b.LUK.2.43">
      <s id="b.LUK.2.43.1">Námper amuukamtai ni Nukurísha Jusesha nékachmanum Jesuska Jerusarénnum Juákmiayi.</s>
     </seg>
     <seg type="verse" id="b.LUK.2.44">
      <s id="b.LUK.2.44.1">Marisha Jusesha "Wíi shuarjai winiawai" tusa, Núnaka eatsuk Chikichík tsawant wekasarmiayi.</s>
      <s id="b.LUK.2.44.2">Nuyá Wáinkiataj Tukamá, ni shuariin tura ni nékamunam eakarsha,</s>
     </seg>
     <seg type="verse" id="b.LUK.2.45">
      <s id="b.LUK.2.45.1">Wáinkiacharmiayi.</s>
      <s id="b.LUK.2.45.2">Nuinkia Jerusarénnum ataksha waketrukiarmiayi, eaktai tusar.</s>
     </seg>
     <seg type="verse" id="b.LUK.2.46">
      <s id="b.LUK.2.46.1">Tura Menaintiú tsawant eakar Yusa Uunt Jeen Yus akupkamun jintinnian anturak Anintrú pujan Wáinkiarmiayi.</s>
     </seg>
     <seg type="verse" id="b.LUK.2.47">
      <s id="b.LUK.2.47.1">Tura nui Ashí Jesusan anturkarmiania nu, niisha ti nékakui tura aimtanash ti pénker aimkiui, ti Enentáimturarmiayi.</s>
     </seg>
     <seg type="verse" id="b.LUK.2.48">
      <s id="b.LUK.2.48.1">Ni Aparísha Nukurísha Tumáa pujan Wáinkiar, ti Enentáimprarmiayi.</s>
      <s id="b.LUK.2.48.2">Tura ni nukuri chichaak Tímiayi "Uchiru, ṡausha urukamtai itiurchat Enentáimtikrurmam?</s>
      <s id="b.LUK.2.48.3">Ame apasha wisha urukayik tusar ti eakjame" Tímiayi.</s>
     </seg>
     <seg type="verse" id="b.LUK.2.49">
      <s id="b.LUK.2.49.1">Tutai Jesus Tímiayi "ṡUrukamtai eatrum?</s>
      <s id="b.LUK.2.49.2">Winia Aparnan Túratniuitjiana nuka nékatsrumek" Tímiayi.</s>
     </seg>
     <seg type="verse" id="b.LUK.2.50">
      <s id="b.LUK.2.50.1">Tura timia Núnaka penké nekaacharmiayi.</s>
     </seg>
     <seg type="verse" id="b.LUK.2.51">
      <s id="b.LUK.2.51.1">Nuyá Jesus niijiai Nasarétnum waketkimiayi.</s>
      <s id="b.LUK.2.51.2">Ninkia tuke umiriarmiayi.</s>
      <s id="b.LUK.2.51.3">Ashí nu Túrunamun Marikia tuke Enentáimtu pujumiayi.</s>
     </seg>
     <seg type="verse" id="b.LUK.2.52">
      <s id="b.LUK.2.52.1">Jesuska tsakaki, tura nekaki wémiayi.</s>
      <s id="b.LUK.2.52.2">Yussha tura aencha Niin shiir Enentáimtiarmiayi.</s>
     </seg>
    </div>
    <div type="chapter" id="b.LUK.3">
     <seg type="verse" id="b.LUK.3.1">
      <s id="b.LUK.3.1.1">Tipiriu uunt akupin pujamu kinse Uwí jeamtai, Jutía nunkanam Punseu Piratu akupin pujumiayi.</s>
      <s id="b.LUK.3.1.2">Tura Kariréa nunkanam Erutis akupin pujumiayi.</s>
      <s id="b.LUK.3.1.3">Itiurea nunkanmasha Trakuniti nunkanmasha ni yachi Jiripi akupin pujumiayi.</s>
      <s id="b.LUK.3.1.4">Tura Apirinia nunkanam Risanias akupin pujumiayi.</s>
     </seg>
     <seg type="verse" id="b.LUK.3.2">
      <s id="b.LUK.3.2.1">Tura nu uwitin Anassha Kaipiássha Israer-patri uuntri pujuarmiayi.</s>
      <s id="b.LUK.3.2.2">Nu uwitin Sakaríasa Uchirí Juan atsamunam pujan Yúsaiya chichaman antukmiayi.</s>
     </seg>
     <seg type="verse" id="b.LUK.3.3">
      <s id="b.LUK.3.3.1">Nuyá Jurtan entsanam supichik matsamarma nuna Juan wekaatusar juna Tímiayi "Winia tunaarun Yus tsankurturat tusarum, enentai Yapajiárum imiantiarum."</s>
      <s id="b.LUK.3.3.2">Tu ujakmiayi.</s>
     </seg>
     <seg type="verse" id="b.LUK.3.4">
      <s id="b.LUK.3.4.1">Nu ujakman Isayas yaunchu juna aarmiayi: Atsamunam wekaana nu untsumun ántuiniawai.</s>
      <s id="b.LUK.3.4.2">Nii untsumuk juna tawai: Atumí Enentái Uunta jinti iwiarturtarum; naka awajsatarum.</s>
     </seg>
     <seg type="verse" id="b.LUK.3.5">
      <s id="b.LUK.3.5.1">Jápaaka ainia nusha aimkiamu arti.</s>
      <s id="b.LUK.3.5.2">Naint ainia nusha paka awajsamu arti.</s>
      <s id="b.LUK.3.5.3">Jintia apijiaru ainia nusha naka jiikmia arti.</s>
      <s id="b.LUK.3.5.4">Tura pujutrin ainia nusha métekrak paka awajsamu arti.</s>
     </seg>
     <seg type="verse" id="b.LUK.3.6">
      <s id="b.LUK.3.6.1">Túrunamtai Ashí nunkanmaya aents Yúsaiya uwempratin aan nekaawartatui.</s>
     </seg>
     <seg type="verse" id="b.LUK.3.7">
      <s id="b.LUK.3.7.1">Untsurí aents imiatit tusar tariarmia nuna Juan chicharainiak Tímiayi "Napia aaniutirmincha, ti Asutniátin Jeatemáttana Nuyá uwempratarum tusa ṡya ujatmakuram?</s>
      <s id="b.LUK.3.7.2">Tímiayi.</s>
     </seg>
     <seg type="verse" id="b.LUK.3.8">
      <s id="b.LUK.3.8.1">"Iikia Apraám weeaitji, tuma asakrin Yus shiir Enentáimturmaji" tu Enentáimtumasairap.</s>
      <s id="b.LUK.3.8.2">Antsu Enentáim Yapajiámuitkiuinkia pénker wekaamurmijiai paant iniakmastarum.</s>
      <s id="b.LUK.3.8.3">Warí, Yus wakerakka, ju kayan Apraáma shuarin Páchitsuk najankainti, Tímiayi.</s>
     </seg>
     <seg type="verse" id="b.LUK.3.9">
      <s id="b.LUK.3.9.1">Aneartarum.</s>
      <s id="b.LUK.3.9.2">Numi ajaktinian Kampuwárin jacha atuttsamuiti.</s>
      <s id="b.LUK.3.9.3">Numi pénker nereatsna nuka ajakar jinium apeamu ártatui" Tímiayi.</s>
     </seg>
     <seg type="verse" id="b.LUK.3.10">
      <s id="b.LUK.3.10.1">Tutai aentska Enentáimprar "ṡNuinkia itiurkatjik?" tiarmiayi.</s>
     </seg>
     <seg type="verse" id="b.LUK.3.11">
      <s id="b.LUK.3.11.1">Tutai Juan Tímiayi "Jimiará pushin takakna nu, takaktsuna nuna chikichan Súsatniuiti.</s>
      <s id="b.LUK.3.11.2">Yurumkan takakna nusha takaktsuna nuna ajamsatniuiti" Tímiayi.</s>
     </seg>
     <seg type="verse" id="b.LUK.3.12">
      <s id="b.LUK.3.12.1">Uunt akupniu Kuítrin juu armia Nú shuar imiantiaj tusar Juánkan weriar aniasarmiayi.</s>
      <s id="b.LUK.3.12.2">"Uunta, ṡiisha Warí itiurkatjik?" tiarmiayi.</s>
     </seg>
     <seg type="verse" id="b.LUK.3.13">
      <s id="b.LUK.3.13.1">Tutai Juan Tímiayi "Kuit uunt akupin tana nu iniankasrum achikiairap."</s>
     </seg>
     <seg type="verse" id="b.LUK.3.14">
      <s id="b.LUK.3.14.1">Suntarsha aniasarmiayi "Uunta, ṡiisha Warí itiurkatjik?"</s>
      <s id="b.LUK.3.14.2">Juansha Tímiayi "Ame kakarmarmijiai chikichna jurukip.</s>
      <s id="b.LUK.3.14.3">Tura niin tsanumpruraip.</s>
      <s id="b.LUK.3.14.4">Tura uunt akupin akirmana Nújain warasta" Tímiayi.</s>
     </seg>
     <seg type="verse" id="b.LUK.3.15">
      <s id="b.LUK.3.15.1">"Ju Juan Yusa anaikiamurinchuashit" tu Enentáimsar paant nekaataitsar Nákarmiayi.</s>
     </seg>
     <seg type="verse" id="b.LUK.3.16">
      <s id="b.LUK.3.16.1">Tumai Juan Tímiayi "Wikia aya ayashmin entsanam imiajrume.</s>
      <s id="b.LUK.3.16.2">Tura wijiai nankaamas ana nu Tátatui.</s>
      <s id="b.LUK.3.16.3">Ni sapatri jinkiamurinkisha atitrachminiaitjai.</s>
      <s id="b.LUK.3.16.4">Niisha taa, imiantinia aanis tura Jíiya aanis Yusa Wakanin enketramprattarme.</s>
     </seg>
     <seg type="verse" id="b.LUK.3.17">
      <s id="b.LUK.3.17.1">Shuar aruusan awajtia Núnisan, nusha yajauch ana nuna ajapa aya pénkernak Júuktatui.</s>
      <s id="b.LUK.3.17.2">Neren ikiustatui tura yajauchinkia ji tuke kajinchatainiam apeattawai" Tímiayi.</s>
     </seg>
     <seg type="verse" id="b.LUK.3.18">
      <s id="b.LUK.3.18.1">Juan nu arant shiir chichaman aentsun ti Núkap ujakarmiayi.</s>
     </seg>
     <seg type="verse" id="b.LUK.3.19">
      <s id="b.LUK.3.19.1">Tura nuyasha akupin Erutisan chicharkamiayi.</s>
      <s id="b.LUK.3.19.2">Ni yachi Jiripi nuarin Jirutíasan kasarak nuatkui tura Chíkich yajauchincha Túrakui chicharkamiayi.</s>
     </seg>
     <seg type="verse" id="b.LUK.3.20">
      <s id="b.LUK.3.20.1">Tura Erutis Núnaka ántutsuk Chíkich yajauchin Túramiayi.</s>
      <s id="b.LUK.3.20.2">Juánkan achik sepunam enkeamiayi.</s>
     </seg>
     <seg type="verse" id="b.LUK.3.21">
      <s id="b.LUK.3.21.1">Nu Túruntsain, Juansha Ashí Nú nunkanmaya aentsun imiak pujurainai Jesussha imianmiayi.</s>
      <s id="b.LUK.3.21.2">Niisha Yúsan áujuk pujai nayaimpisha uranmiayi.</s>
     </seg>
     <seg type="verse" id="b.LUK.3.22">
      <s id="b.LUK.3.22.1">Tura Yusa Wakaní Yámpits najanar paant tarurmiayi.</s>
      <s id="b.LUK.3.22.2">Tura Yus nayaimpinmaya chicharuk "Amek winia aneamur Uchiruitme; Amin ti wararjame" Tímiayi.</s>
     </seg>
     <seg type="verse" id="b.LUK.3.23">
      <s id="b.LUK.3.23.1">Jesus trainta (30) Uwí takaku asa ni takatrin nankamamiayi.</s>
      <s id="b.LUK.3.23.2">"Jusé Uchirínti" tiniu armiayi.</s>
      <s id="b.LUK.3.23.3">Jusésha Iría Uchiríyayi.</s>
     </seg>
     <seg type="verse" id="b.LUK.3.24">
      <s id="b.LUK.3.24.1">Irísha Matata Uchiríyayi; Matat Riwí Uchiríyayi; Riwí Mirkía Uchiríyayi; Mirki Jana Uchiríyayi.</s>
      <s id="b.LUK.3.24.2">Jana Jusé Uchiríyayi;</s>
     </seg>
     <seg type="verse" id="b.LUK.3.25">
      <s id="b.LUK.3.25.1">Jusé Matatíasa Uchiríyayi; Matatías Amusa Uchiríyayi; Amus Najuma Uchiríyayi; Najum Esrí Uchiríyayi; Esri Nakaia Uchiríyayi;</s>
     </seg>
     <seg type="verse" id="b.LUK.3.26">
      <s id="b.LUK.3.26.1">Nakai Maata Uchiríyayi; Maat Matatíasa Uchiríyayi; Matatías Semái Uchiríyayi; Semái Jusé Uchiríyayi; Jusé Jutáa Uchiríyayi;</s>
     </seg>
     <seg type="verse" id="b.LUK.3.27">
      <s id="b.LUK.3.27.1">Jutá Juana Uchiríyayi; Juana Resa Uchiríyayi; Resa Surupapira Uchiríyayi; Surupapir Saratiira Uchiríyayi; Saratiir Nerí Uchiríyayi;</s>
     </seg>
     <seg type="verse" id="b.LUK.3.28">
      <s id="b.LUK.3.28.1">Neri Mirkí Uchiríyayi; Mirki Atí Uchiríyayi; Atí Kusama Uchiríyayi; Kusam Irmutama Uchiríyayi; Irmutam Ira Uchiríyayi;</s>
     </seg>
     <seg type="verse" id="b.LUK.3.29">
      <s id="b.LUK.3.29.1">Ir Jusué Uchiríyayi; Jusué Irieséra Uchiríyayi; Iriesér Jurema Uchiríyayi; Jurem Matata Uchiríyayi;</s>
     </seg>
     <seg type="verse" id="b.LUK.3.30">
      <s id="b.LUK.3.30.1">Matat Riwi uchiriyayi; Riwí Semeúnka Uchiríyayi; Semeún Jutáa Uchiríyayi; Jutá Jusé Uchiríyayi; Jusé Junanka Uchiríyayi; Junan Iriakímia Uchiríyayi;</s>
     </seg>
     <seg type="verse" id="b.LUK.3.31">
      <s id="b.LUK.3.31.1">Iriakím Mirea Uchiríyayi; Mirea Mainiánka Uchiríyayi; Mainián Matata Uchiríyayi; Matata Natanka Uchiríyayi;</s>
     </seg>
     <seg type="verse" id="b.LUK.3.32">
      <s id="b.LUK.3.32.1">Natan Tawitia Uchiríyayi; Tawit Isaí Uchiríyayi; Isaí Upitia Uchiríyayi; Upit Puusa Uchiríyayi; Puus Saramúnka Uchiríyayi; Saramún Naasunka Uchiríyayi;</s>
     </seg>
     <seg type="verse" id="b.LUK.3.33">
      <s id="b.LUK.3.33.1">Naasun Aminiatapa Uchiríyayi; Aminiatap Arama Uchiríyayi; Aram Esruma Uchiríyayi; Esrum Paresa Uchiríyayi; Páres Jutáa Uchiríyayi;</s>
     </seg>
     <seg type="verse" id="b.LUK.3.34">
      <s id="b.LUK.3.34.1">Jutá Jakupa Uchiríyayi; Jakup Isaka Uchiríyayi; Isak Apraáma Uchiríyayi; Apraám Tarea Uchiríyayi; Taré Nakura Uchiríyayi;</s>
     </seg>
     <seg type="verse" id="b.LUK.3.35">
      <s id="b.LUK.3.35.1">Nakur Seruka Uchiríyayi; Seruk Rakaua Uchiríyayi; Rakau Pirikia Uchiríyayi; Pirik Epera Uchiríyayi; Eper Sará Uchiríyayi;</s>
     </seg>
     <seg type="verse" id="b.LUK.3.36">
      <s id="b.LUK.3.36.1">Sara Kainiánka Uchiríyayi; Kainián Arpaksata Uchiríyayi; Arpaksat Sema Uchiríyayi; Sem Nuaia Uchiríyayi; Nuai Ramikia Uchiríyayi;</s>
     </seg>
     <seg type="verse" id="b.LUK.3.37">
      <s id="b.LUK.3.37.1">Ramik Matusarínkia Uchiríyayi; Matusarín Enuka Uchiríyayi; Enuk Jaritia Uchiríyayi; Jarit Maararíira Uchiríyayi; Maararíir Kainianka Uchiríyayi;</s>
     </seg>
     <seg type="verse" id="b.LUK.3.38">
      <s id="b.LUK.3.38.1">Kainian Enusa Uchiríyayi; Enus Seta Uchiríyayi; Set Atanka Uchiríyayi; tura Atan Yus najanamuyayi.</s>
     </seg>
    </div>
    <div type="chapter" id="b.LUK.4">
     <seg type="verse" id="b.LUK.4.1">
      <s id="b.LUK.4.1.1">Jesusa Enentáin Yusa Wakaní pimiutkamiayi.</s>
      <s id="b.LUK.4.1.2">Jesussha Jurtan entsanmaya waketkimtai Yusa Wakaní aents atsamunam jukimiayi.</s>
     </seg>
     <seg type="verse" id="b.LUK.4.2">
      <s id="b.LUK.4.2.1">Tura nuisha kuarenta tsawant pujusmiayi.</s>
      <s id="b.LUK.4.2.2">Tura íwianch Niin tunaanum ajuaraintiajtai tusa pujurmiayi.</s>
      <s id="b.LUK.4.2.3">Nu kuarenta tsawantin Jesus yurumtsuk Pujá asa ti tsukammiayi.</s>
     </seg>
     <seg type="verse" id="b.LUK.4.3">
      <s id="b.LUK.4.3.1">Nuinkia íwianch chicharuk "Amesha nekas Yusa Uchiríntkiumka ju kaya apatuk najanata" Tímiayi.</s>
     </seg>
     <seg type="verse" id="b.LUK.4.4">
      <s id="b.LUK.4.4.1">Tutai Jesus Tímiayi "Yus-Papí tawai: "Aya apatkujain shuar iwiaaku pujuschamniaiti.</s>
      <s id="b.LUK.4.4.2">Antsu Ashí Yus-Chicham tana nujai nekas iwiaaku pujusminiaiti," tawai" Tímiayi.</s>
     </seg>
     <seg type="verse" id="b.LUK.4.5">
      <s id="b.LUK.4.5.1">Tura Nuyá íwianch naint Yakí Wájakmanum Jukí, Ashí nunka ainia nuna ju chichamaik iniaktusmiayi.</s>
     </seg>
     <seg type="verse" id="b.LUK.4.7">
      <s id="b.LUK.4.7.1">Tura chicharuk Tímiayi "Ashí ju nunka Wáinmena nu Wíniaiti.</s>
      <s id="b.LUK.4.7.2">Tura wi wakerajna Nú shuaran Súsatniuitjai.</s>
      <s id="b.LUK.4.7.3">Tuma asamtai tikishmatrurakminkia ju nunkanam Ashí akupkatniun susattajme.</s>
      <s id="b.LUK.4.7.4">Tura nui ni wariri ainia nusha áminiu átatui" Tímiayi.</s>
     </seg>
     <seg type="verse" id="b.LUK.4.8">
      <s id="b.LUK.4.8.1">Tutai Jesus Tímiayi "Yus-Papí tawai: "Aya Ninki Yus ame Uuntrum tikishmatram Enentáimtustiniaitme."</s>
      <s id="b.LUK.4.8.2">Tau asamtai, werumta, iwianchi" Tímiayi.</s>
     </seg>
     <seg type="verse" id="b.LUK.4.9">
      <s id="b.LUK.4.9.1">Ataksha íwianch Jesusan Jerusarén péprunam jukimiayi.</s>
      <s id="b.LUK.4.9.2">Tura Yusa Uunt Jee yakiini iwiak Tímiayi:</s>
     </seg>
     <seg type="verse" id="b.LUK.4.10">
      <s id="b.LUK.4.10.1">"Yus-Papí tatsuk: "Yuska ni suntarin Wáinkiatá tusa akupturmaktatui.</s>
     </seg>
     <seg type="verse" id="b.LUK.4.11">
      <s id="b.LUK.4.11.1">Kayanam ajintrain tusa wenkurmaktatui."</s>
      <s id="b.LUK.4.11.2">Tuma asamtai nekas Yusa Uchirinkiumka Juyá akaikim iniaata" Tímiayi.</s>
     </seg>
     <seg type="verse" id="b.LUK.4.12">
      <s id="b.LUK.4.12.1">Tutai Jesus aimiuk Tímiayi "Yus-Papí junasha tawai: Yus ame Uuntrum nekapsataj tiip."</s>
     </seg>
     <seg type="verse" id="b.LUK.4.13">
      <s id="b.LUK.4.13.1">Tuma asamtai íwianch penké tujintiak ishichik tsawant Jesusan iniaisamiayi.</s>
     </seg>
     <seg type="verse" id="b.LUK.4.14">
      <s id="b.LUK.4.14.1">Jesus ni Enentáin Yusa Wakaní kakarmari pimiutkamu ajas Kariréa nunkanam waketkimiayi.</s>
      <s id="b.LUK.4.14.2">Nu nunkanam nankaamantu Túramurin áujmatiarmiayi.</s>
     </seg>
     <seg type="verse" id="b.LUK.4.15">
      <s id="b.LUK.4.15.1">Nu nunkanam Ashí péprunam Israer-shuar iruntai jea armia nui unuiniarmiayi.</s>
      <s id="b.LUK.4.15.2">Tura anturkarmia nuka ni Náarin shiir awajsarmiayi.</s>
     </seg>
     <seg type="verse" id="b.LUK.4.16">
      <s id="b.LUK.4.16.1">Ni tsakarmariin Nasarétnum Jesus wémiayi.</s>
      <s id="b.LUK.4.16.2">Tura Israer-shuar ayampratin tsawantin iruntai jeanam wayamiayi, tuke turin asa.</s>
      <s id="b.LUK.4.16.3">Tura Wayá Yus-Papin áujsataj tusa wajakmiayi.</s>
     </seg>
     <seg type="verse" id="b.LUK.4.17">
      <s id="b.LUK.4.17.1">Nuinkia Yúsnan etserin Isayasa aarmarin Súsarmiayi.</s>
      <s id="b.LUK.4.17.2">Nuna urak, nui juna aarman Wáinkiamiayi:</s>
     </seg>
     <seg type="verse" id="b.LUK.4.18">
      <s id="b.LUK.4.18.1">Yusa Wakaní Winí pujurtawai.</s>
      <s id="b.LUK.4.18.2">Shuar warainiachun shiir chichaman ujaktinian anaitiukuiti.</s>
      <s id="b.LUK.4.18.3">Kúntuts Enentáimiar wake mesek pujuinian Tsuártinian akuptukuiti.</s>
      <s id="b.LUK.4.18.4">Tura jii kusuruncha iimtiktinian, tura yajauch awajsamu ainia nuna pénker awajsatniuncha,</s>
     </seg>
     <seg type="verse" id="b.LUK.4.19">
      <s id="b.LUK.4.19.1">tura Uunt Yus, Shuáran yaintin tsawantri Jeán etserkatniuncha akuptukuiti.</s>
     </seg>
     <seg type="verse" id="b.LUK.4.20">
      <s id="b.LUK.4.20.1">Nu aarman aujsua amik papin nukukmiayi.</s>
      <s id="b.LUK.4.20.2">Tura iruntai jeanam Yáimin pujan susa iniais Ninkia etserkataj tusa pujusmiayi.</s>
      <s id="b.LUK.4.20.3">Tura Ashí shuar pujuarmia nu émamkes ii pujuarmiayi.</s>
     </seg>
     <seg type="verse" id="b.LUK.4.21">
      <s id="b.LUK.4.21.1">Jesussha chicharuk Tímiayi "Yus-Chicham Yamái antukurmena nu Yamái tsawantin Túrunayi."</s>
     </seg>
     <seg type="verse" id="b.LUK.4.22">
      <s id="b.LUK.4.22.1">Jesusan Ashí pénker áujmatiarmiayi.</s>
      <s id="b.LUK.4.22.2">Tura Jesus ti shiir chichaakui ti Enentáimprar "Juka Jusé Uchirínchukait" tiarmiayi.</s>
     </seg>
     <seg type="verse" id="b.LUK.4.23">
      <s id="b.LUK.4.23.1">Tu Enentáimiainiakui, Jesus chicharuk "Atumsha shuar tuke tuinia Núnisrumek, "Tsuákratniuitkiumka amek Tsuámarta," turuttiatrume.</s>
      <s id="b.LUK.4.23.2">Kapernáum péprunam aentsti Túrachmin Túramamna Núnismek juisha Túrata tusarum nu turuttiatrume.</s>
     </seg>
     <seg type="verse" id="b.LUK.4.24">
      <s id="b.LUK.4.24.1">Túrasha nekas Tájarme, Yúsnan etserniun ni nunkenkikia nii tana nuna anturainiatsui.</s>
     </seg>
     <seg type="verse" id="b.LUK.4.25">
      <s id="b.LUK.4.25.1">Nuyasha Tájarme, Irías pujumia Nú tsawantin, Menaintiú Uwí nankaamas yumi yutukcha asamtai Ashí Israer Núnkanam ti tsuka amia nui ti Untsurí waje irunmiayi.</s>
     </seg>
     <seg type="verse" id="b.LUK.4.26">
      <s id="b.LUK.4.26.1">Tuma ain nu wajen yainti tusa Yus Iríasan akuptukchamiayi.</s>
      <s id="b.LUK.4.26.2">Antsu Chíkich nunkanmaya wajen Sarepta péprunam pujumia nuna yainti tusa akuptukmiayi.</s>
      <s id="b.LUK.4.26.3">Sarepta pepru Sitiún péprunam Tíjiuch pujawai.</s>
     </seg>
     <seg type="verse" id="b.LUK.4.27">
      <s id="b.LUK.4.27.1">Núnisan ii nunkesha Iriséu pujumia nu tsawantin ti Untsurí tunamaru iruniarmiayi.</s>
      <s id="b.LUK.4.27.2">Tura Núnaka Tsuárcharmiayi.</s>
      <s id="b.LUK.4.27.3">Antsu Chíkich nunka, Sírianmaya Naamankan Tsuármiayi" Tímiayi Jesus.</s>
     </seg>
     <seg type="verse" id="b.LUK.4.28">
      <s id="b.LUK.4.28.1">Israer-shuarsha iruntai jeen pujuarmia nu, nuna antukar ti kajerkarmiayi.</s>
     </seg>
     <seg type="verse" id="b.LUK.4.29">
      <s id="b.LUK.4.29.1">Tura wajatkiar Jesusan jiiki péprunmaya akupkarmiayi.</s>
      <s id="b.LUK.4.29.2">Tura pepru amia nui naint Yakí Nánkatkamunam, Nuyá akaki ajuatai tusar Júkiarmiayi.</s>
     </seg>
     <seg type="verse" id="b.LUK.4.30">
      <s id="b.LUK.4.30.1">Túrasha Jesuska irunar matsatainiamunman etempraktak jiinki wémiayi.</s>
     </seg>
     <seg type="verse" id="b.LUK.4.31">
      <s id="b.LUK.4.31.1">Nuyá Jesus Kariréa nunkanam Kapernáum pepru amia nui wémiayi.</s>
      <s id="b.LUK.4.31.2">Tura Israer-shuara ayampratin tsawantriin tuke etserki wémiayi.</s>
     </seg>
     <seg type="verse" id="b.LUK.4.32">
      <s id="b.LUK.4.32.1">Yusa kakarmarin takaku asa nujai etserkamiayi.</s>
      <s id="b.LUK.4.32.2">Tuma asamtai "Yusa kakarmarijiai unuitiamtsujik" tiar ti Enentáimprarmiayi.</s>
     </seg>
     <seg type="verse" id="b.LUK.4.33">
      <s id="b.LUK.4.33.1">Chíkich tsawantai aishman iwianchruku Israer-shuar iruntai jeanam pujumia nu untsumuk Tímiayi,</s>
     </seg>
     <seg type="verse" id="b.LUK.4.34">
      <s id="b.LUK.4.34.1">"Inikiartusta.</s>
      <s id="b.LUK.4.34.2">Iikia Aminkia pachistin nakitiaji. ṡWarí, incha amukratkataj tusam Táchamek?</s>
      <s id="b.LUK.4.34.3">Wikia nékajme.</s>
      <s id="b.LUK.4.34.4">Ameka ti penker Tunaarincha Núitme" Tímiayi.</s>
     </seg>
     <seg type="verse" id="b.LUK.4.35">
      <s id="b.LUK.4.35.1">Tutai Jesus iwianchin kakantar chicharuk "Takamatsata.</s>
      <s id="b.LUK.4.35.2">Ju aishman ikiuktia" Tímiayi.</s>
      <s id="b.LUK.4.35.3">Tutai nu chichamaik íwianch aishmannumia jiinki weak Nunká ajuant ikiukmiayi.</s>
      <s id="b.LUK.4.35.4">Túrasha nekas yajauch awajtsuk ikiukmiayi.</s>
     </seg>
     <seg type="verse" id="b.LUK.4.36">
      <s id="b.LUK.4.36.1">Ashí pujuarmiania nu ti Enentáimiar mai tunai ajarmiayi. "ṡJusha Warí chichamait?</s>
      <s id="b.LUK.4.36.2">Ju aishman Yusa kakarmarijiai iwianchin jiiki awematsuk" tiarmiayi.</s>
     </seg>
     <seg type="verse" id="b.LUK.4.37">
      <s id="b.LUK.4.37.1">Tura Ashí Nú nunkanam Jesusa Túramurin áujmatiarmiayi.</s>
     </seg>
     <seg type="verse" id="b.LUK.4.38">
      <s id="b.LUK.4.38.1">Jesussha Israer-shuara iruntai jeenia jiinki Semunka jeen wémiayi.</s>
      <s id="b.LUK.4.38.2">Semunka tsatsari tsuer ti Jáamiayi.</s>
      <s id="b.LUK.4.38.3">Ti jaakui Jesusan "Tsuárturtá" tiarmiayi.</s>
     </seg>
     <seg type="verse" id="b.LUK.4.39">
      <s id="b.LUK.4.39.1">Jesussha jaa tepan tsuntsumprua tsuemun "michatrata" Tímiayi.</s>
      <s id="b.LUK.4.39.2">Tutai Nú chichamaik nuwasha michatramiayi.</s>
      <s id="b.LUK.4.39.3">Nú chichamaik nantaki nincha ayurawarmiayi.</s>
     </seg>
     <seg type="verse" id="b.LUK.4.40">
      <s id="b.LUK.4.40.1">Etsa akaikin ai ni shuari Nánkamas sunkurjai jaarmia nuna Jesusan ikiaatkarmiayi.</s>
      <s id="b.LUK.4.40.2">Jesussha Jáinian chikichkiniak chikichkiniak uwejéjai antinkiar Tsuárarmiayi.</s>
     </seg>
     <seg type="verse" id="b.LUK.4.41">
      <s id="b.LUK.4.41.1">Ti Untsurí iwianchruku armia nunasha iwianchrin Jíirkiarmiayi.</s>
      <s id="b.LUK.4.41.2">Jíinkiar íwianchkia untsumainiak "Ameka Yusa Uchirínme" Jesusan tiarmiayi.</s>
      <s id="b.LUK.4.41.3">Tura niisha "Jesuska Yusa anaikiamurinti" tu nékainiakui Jesus kakantar chicharak itiatmamtikiarmiayi.</s>
     </seg>
     <seg type="verse" id="b.LUK.4.42">
      <s id="b.LUK.4.42.1">Kashin Káshik tsawaak Jesus péprunmaya jiinki atsamunam Ninki wémiayi.</s>
      <s id="b.LUK.4.42.2">Tura shuarsha eakiar ni pujamunam jeariarmiayi.</s>
      <s id="b.LUK.4.42.3">Tura iijiai tuke pujusat tusar emetataitsar wakeriarmiayi.</s>
     </seg>
     <seg type="verse" id="b.LUK.4.43">
      <s id="b.LUK.4.43.1">Túmain Jesus Tímiayi "Yus ii Enentáin akupkatajtsa wakera Nú shiir chichaman Chíkich péprunam matsatainia nunasha ujaktiniaitjai.</s>
      <s id="b.LUK.4.43.2">Nu Túrata tusa akupkamuitjai" Tímiayi.</s>
     </seg>
     <seg type="verse" id="b.LUK.4.44">
      <s id="b.LUK.4.44.1">Tuma asamtai Kariréa nunkanam Israer-shuar iruntai jeanam Jesus tuke etserki wémiayi.</s>
     </seg>
    </div>
    <div type="chapter" id="b.LUK.5">
     <seg type="verse" id="b.LUK.5.1">
      <s id="b.LUK.5.1.1">Chíkich tsawantai Jesus Jinisarít antumianka tutainium Káanmatkari pujai ti Untsurí shuar, Yusa chichamen antuktai tusar wakeruiniak Jesusai Káunkarmiayi.</s>
      <s id="b.LUK.5.1.2">Antuktai tusar wakeruiniak kae ajattsarmiayi.</s>
     </seg>
     <seg type="verse" id="b.LUK.5.2">
      <s id="b.LUK.5.2.1">Tura Jimiará kanun antumiankan Káanmatkariin tepan Wáinkiarmiayi.</s>
      <s id="b.LUK.5.2.2">Ni nérenniurinkia Jíinkiar ni nekarin Nijiá pujuinia asamtai Kánuka ankant ármiayi.</s>
     </seg>
     <seg type="verse" id="b.LUK.5.3">
      <s id="b.LUK.5.3.1">Tuma asamtai Jesus Semunka Kanuríin enkempramiayi.</s>
      <s id="b.LUK.5.3.2">Tura Semunkan chicharuk "Ishichik ajapén Juruktía" Tímiayi.</s>
      <s id="b.LUK.5.3.3">Nuinkia kanunam enkemas aentsun Káanmatkanam pujuinian unuiniamiayi.</s>
     </seg>
     <seg type="verse" id="b.LUK.5.4">
      <s id="b.LUK.5.4.1">Unuiniasua amik Semunkan chicharuk "Kanu kunanam jukim neka ai ajunkatarum" Tímiayi.</s>
     </seg>
     <seg type="verse" id="b.LUK.5.5">
      <s id="b.LUK.5.5.1">Tutai Semun Tímiayi "Túrasha, Uuntá, Káshisha tuke aju-junkuar tsawarji.</s>
      <s id="b.LUK.5.5.2">Túrasha penké achikchaji.</s>
      <s id="b.LUK.5.5.3">Kame aankisha Ame Támajai ajunkatjai" Tímiayi.</s>
     </seg>
     <seg type="verse" id="b.LUK.5.6">
      <s id="b.LUK.5.6.1">Tura ajunkar namakan ti Untsurín achikiarmiayi.</s>
      <s id="b.LUK.5.6.2">Túram nekasha jaanaki wémiayi.</s>
     </seg>
     <seg type="verse" id="b.LUK.5.7">
      <s id="b.LUK.5.7.1">Tuma asamtai ni írutkamurin Chíkich kanunam pujuinian uwejéjai "winitia, Yáintkiamniuram" tusar untsukarmiayi.</s>
      <s id="b.LUK.5.7.2">Niisha Táarmiayi.</s>
      <s id="b.LUK.5.7.3">Túrawar Jimiará kanunam métej awajsarmiayi.</s>
      <s id="b.LUK.5.7.4">Tura kanusha init wayastatuk ajamiayi.</s>
     </seg>
     <seg type="verse" id="b.LUK.5.8">
      <s id="b.LUK.5.8.1">Nuna Túramtai Semun Pítiur Jesusan tikishmatar Tímiayi "Uuntá, wikia ti tunaitjai. ṡWíjiaisha itiurak pujustam?"</s>
     </seg>
     <seg type="verse" id="b.LUK.5.9">
      <s id="b.LUK.5.9.1">Semunsha ni írutkamurijiai namakan Timiá Untsurín Wáinkiar ashamkarmiayi.</s>
      <s id="b.LUK.5.9.2">Tuma asa Semunsha Nuní Tímiayi.</s>
     </seg>
     <seg type="verse" id="b.LUK.5.10">
      <s id="b.LUK.5.10.1">Tura Sepetéu uchiri Jakupusha Juansha Semunjai pujuarmia nusha ashamkarmiayi.</s>
      <s id="b.LUK.5.10.2">Tura Jesus Semunkan Tímiayi "Ashamkaip.</s>
      <s id="b.LUK.5.10.3">Yamaikia namaka-achinia aintsamek aents-eau ajastatme."</s>
     </seg>
     <seg type="verse" id="b.LUK.5.11">
      <s id="b.LUK.5.11.1">Nuyasha kanurin kukar Júkiar, Ashí takakmarincha ikiukiar Jesusan nemarki wearmiayi.</s>
     </seg>
     <seg type="verse" id="b.LUK.5.12">
      <s id="b.LUK.5.12.1">Ukunam Jesus Chíkich péprunam pujai tunamaru aishman taa Jesusan Wáiniak tikishmatar Nunká shushuma Pankái Jesusan Tímiayi "Uuntá, wakerutakmeka Páchitsuk Tsuáramniaitme."</s>
     </seg>
     <seg type="verse" id="b.LUK.5.13">
      <s id="b.LUK.5.13.1">Nuna tutai Jesus antin Tímiayi "Wakerajai.</s>
      <s id="b.LUK.5.13.2">Tsuaajme."</s>
      <s id="b.LUK.5.13.3">Tura Nú chichamaik tunamarusha pénker ajasmiayi.</s>
     </seg>
     <seg type="verse" id="b.LUK.5.14">
      <s id="b.LUK.5.14.1">Túrasha Jesus chicharuk "Ameka nu etserkaip, Tímiayi.</s>
      <s id="b.LUK.5.14.2">Antsu Israer-shuar Patrii werim ame pénker ajasmanum Muisáis akupkamia Núnismek susata.</s>
      <s id="b.LUK.5.14.3">Nujai Ashí shuar ame pénker ajasmarmin nekaawartatui" Tímiayi.</s>
     </seg>
     <seg type="verse" id="b.LUK.5.15">
      <s id="b.LUK.5.15.1">Tura Jesusa Túramuri ti etsernamiayi.</s>
      <s id="b.LUK.5.15.2">Túmakui Untsurí aents anturkataj tusar Káutkarmiayi.</s>
      <s id="b.LUK.5.15.3">Tura ni sunkurincha Tsuámartaj tusar Káutiarmiayi.</s>
     </seg>
     <seg type="verse" id="b.LUK.5.16">
      <s id="b.LUK.5.16.1">Núnisan Jesuska aents atsuiniamunam we ni Aparin áujmiayi.</s>
     </seg>
     <seg type="verse" id="b.LUK.5.17">
      <s id="b.LUK.5.17.1">Chíkich tsawantai Jesus unuiniak pujai Pariséu aents tura Israer-shuara jintinniurisha Kariréa péprunmayasha, Jutía péprunmayasha tura Jerusarénnumiasha Káunkarmia nu Antúu pujuarmiayi.</s>
      <s id="b.LUK.5.17.2">Jaa Tsuártinian Yusa kakarmarin takakuyayi Jesus.</s>
     </seg>
     <seg type="verse" id="b.LUK.5.18">
      <s id="b.LUK.5.18.1">Nuinkia emearun tampumprua kuatru shuar itiariarmiayi.</s>
      <s id="b.LUK.5.18.2">Jesus pujamunam init awayattsar wakeriarmiayi.</s>
     </seg>
     <seg type="verse" id="b.LUK.5.19">
      <s id="b.LUK.5.19.1">Tura shuar ti Untsurí piaku asamtai wayamnia atsumiayi.</s>
      <s id="b.LUK.5.19.2">Túmaitkui yakiini wear jean urakar, aents kae ajas matsatmanum Jesus pujamunam emearun tampunam Nená itiararmiayi.</s>
     </seg>
     <seg type="verse" id="b.LUK.5.20">
      <s id="b.LUK.5.20.1">Niin itiarmiania nu, Jesus Yusa kakarmarin takakui, Tú Enentáimtamun Jesus Nekáa emearun Tímiayi "Ame tunaarum tsankuramuitme."</s>
     </seg>
     <seg type="verse" id="b.LUK.5.21">
      <s id="b.LUK.5.21.1">Nuinkia Israer-shuara jintinniurisha, Pariséusha ni Enentáin Enentáimsar "ṡJusha yait Yúsa Náarin yajauch awajtin?</s>
      <s id="b.LUK.5.21.2">Warí, aya Yúsak tunaan tsankurachminkiait" tu Enentáimsarmiayi.</s>
     </seg>
     <seg type="verse" id="b.LUK.5.22">
      <s id="b.LUK.5.22.1">Tura Jesus ni Enentáimsamurin Nekáa Tímiayi "ṡUrukamtai Tú Enentáimprarum átum?</s>
     </seg>
     <seg type="verse" id="b.LUK.5.23">
      <s id="b.LUK.5.23.1">Nuinkia ṡWarí Imiá Yúpichuchit, Tsuártiniak, ni tunaari tsankuratniuk?</s>
     </seg>
     <seg type="verse" id="b.LUK.5.24">
      <s id="b.LUK.5.24.1">Wats, Aents Ajasu tutai Wisha tunaan tsankuratniun Yusa kakarmarin takakjai.</s>
      <s id="b.LUK.5.24.2">Jujai nekaatarum tusan wats itiurchat Tárumna nuna Túrattajai."</s>
      <s id="b.LUK.5.24.3">Nuyá emearun chicharuk Tímiayi "Amesha wajakim, tampuram achikiam ame jeemiin Wetá."</s>
     </seg>
     <seg type="verse" id="b.LUK.5.25">
      <s id="b.LUK.5.25.1">Nú chichamaik emearu niisha iimiainiamunman tampurin achik wajaki ni jeen Yúsan wararki wémiayi.</s>
     </seg>
     <seg type="verse" id="b.LUK.5.26">
      <s id="b.LUK.5.26.1">Túmakui Ashí shuar ti Enentáimprar Yusa Náarin shiir awajsarmiayi.</s>
      <s id="b.LUK.5.26.2">Tura ashamainiak "aentsti tujinkiamu Yamái Wáinkiaji" tiarmiayi.</s>
     </seg>
     <seg type="verse" id="b.LUK.5.27">
      <s id="b.LUK.5.27.1">Ukunam Jesus wekas akupniu Kuítrin-juu, naari Riwí, ni Chíkich naari Mateu, akupin akitiai jeanam pujan Wáinkiamiayi.</s>
      <s id="b.LUK.5.27.2">Wáiniak "nemartusta" Tímiayi.</s>
     </seg>
     <seg type="verse" id="b.LUK.5.28">
      <s id="b.LUK.5.28.1">Tutai Riwí wajaki takakmarinkia ikiuak Jesusan nemarsamiayi.</s>
     </seg>
     <seg type="verse" id="b.LUK.5.29">
      <s id="b.LUK.5.29.1">Nuyá ukunam Riwí namperan Jesusan najatamiayi.</s>
      <s id="b.LUK.5.29.2">Tura Untsurí akupniu Kuítrin-juu tura Chíkich shuarsha Káunkar misanam pujuarmiayi.</s>
     </seg>
     <seg type="verse" id="b.LUK.5.30">
      <s id="b.LUK.5.30.1">Tura Pariséusha Israer-shuara jintinniurisha Jesusan tsanumpruiniak Jesusa unuiniamurin tiarmiayi "ṡMaaj, urukamtai atumsha akupniu Kuítrin-juu ainia Nújaisha tura Chíkich yajauch shuarjaisha iruntrarum yurumprum?"</s>
     </seg>
     <seg type="verse" id="b.LUK.5.31">
      <s id="b.LUK.5.31.1">Tutai Jesus aimkiamiayi "Shuar jaachu pénker ainiana nu ṡTsuákratniun atsumainiawak?</s>
      <s id="b.LUK.5.31.2">Antsu jaa ainia nu Tsuákratniun atsumainiawai.</s>
     </seg>
     <seg type="verse" id="b.LUK.5.32">
      <s id="b.LUK.5.32.1">"Wikia pénkeraitjai" tuinia nuna untsuktajtsan Táchaitjai.</s>
      <s id="b.LUK.5.32.2">Antsu yajauch shuar ni Enentáin Yapajiá Winia ajasat tusan untsuajai" Tímiayi.</s>
     </seg>
     <seg type="verse" id="b.LUK.5.33">
      <s id="b.LUK.5.33.1">Nuyá Jesusan Aníak tiarmiayi "Juanka unuiniamurisha, Pariséu unuiniamurisha yurumtsuk Yúsan áujainiatsuk.</s>
      <s id="b.LUK.5.33.2">Tura ame unuiniamurmeka ṡurukamtai ijiarma Yúsan áujainiatsu?" tiarmiayi.</s>
     </seg>
     <seg type="verse" id="b.LUK.5.34">
      <s id="b.LUK.5.34.1">Tutai Jesus Tímiayi "Nuatma nampernum, ṡipiaamu ainia nu ijiarmamniakait, Yamái-nuatu pujai?</s>
     </seg>
     <seg type="verse" id="b.LUK.5.35">
      <s id="b.LUK.5.35.1">Atsá.</s>
      <s id="b.LUK.5.35.2">Wats Wisha ukunam junaktiatjai; nuinkia ijiarmatin átatui" Tímiayi.</s>
     </seg>
     <seg type="verse" id="b.LUK.5.36">
      <s id="b.LUK.5.36.1">Tura junasha nujai métek-taku unuiniamiayi: "ṡYamaram Pushí tsupikiar nujai arut pushiniam anujtukminkiait?</s>
      <s id="b.LUK.5.36.2">Nu Túramka yamaram Pushí yajauch ajasaintiui; Túrasha shiir anujkamu arut pushijiai mai metek yamaram Wáinkiachminiaiti.</s>
     </seg>
     <seg type="verse" id="b.LUK.5.37">
      <s id="b.LUK.5.37.1">Núnisan nijiamanch Yamái nawamu nuap najanamu arutnum yaraachminiaiti.</s>
      <s id="b.LUK.5.37.2">Túramka nijiamanch Karíak ijiakratniuiti; Túmak nijiamchisha nuap najanamusha mai metek menkainiawai.</s>
     </seg>
     <seg type="verse" id="b.LUK.5.38">
      <s id="b.LUK.5.38.1">Tuma asamtai nijiamanch Yamái nawamu yamaram nuap najanamunam yaraatniuiti.</s>
      <s id="b.LUK.5.38.2">Nu Túramka mai metek pénker átiniaiti.</s>
     </seg>
     <seg type="verse" id="b.LUK.5.39">
      <s id="b.LUK.5.39.1">Yaunchu nawamu úmana nuka yamarman nakitrattui.</s>
      <s id="b.LUK.5.39.2">"Yaunchu nawamu Imiá penkeraiti" Tiártatui" Tímiayi Jesus.</s>
     </seg>
    </div>
    <div type="chapter" id="b.LUK.6">
     <seg type="verse" id="b.LUK.6.1">
      <s id="b.LUK.6.1.1">Ayampratin tsawantai Jesussha unuiniamurijiai araamunam wekasar, unuiniamurisha trikiu neren majurkutak wekainiarmiayi; tura tishisar neren yuawarmiayi.</s>
     </seg>
     <seg type="verse" id="b.LUK.6.2">
      <s id="b.LUK.6.2.1">Nuna Túruiniakui Pariséu tiarmiayi "Maaj, atumsha ayampratin tsawantai takaschatniua nui, ṡurukamtai takaarum?"</s>
     </seg>
     <seg type="verse" id="b.LUK.6.3">
      <s id="b.LUK.6.3.1">Takui Jesus ayak Tímiayi "Yaunchu uunt akupin Tawitcha tura nemarniusha tsukamainiak Túrawarmia nu ántichukaitrum.</s>
     </seg>
     <seg type="verse" id="b.LUK.6.4">
      <s id="b.LUK.6.4.1">Tawit Yusa Jeen Wayá, Yus iniaktusma tantan Yuámiayi; tura nemarniuncha ajamsamiayi.</s>
      <s id="b.LUK.6.4.2">Tura nu tantancha aya Israer-shuara Pátriri Yúatin ármiayi.</s>
      <s id="b.LUK.6.4.3">Tuma ain Tawitcha yajauchin Túrutsuk achikmiayi, Tímiayi.</s>
     </seg>
     <seg type="verse" id="b.LUK.6.5">
      <s id="b.LUK.6.5.1">Wisha Aents Ajasuitkiun ayampratin tsawantan Nérenniurintjai" Tímiayi Jesus.</s>
     </seg>
     <seg type="verse" id="b.LUK.6.6">
      <s id="b.LUK.6.6.1">Chíkich ayampratin tsawantai Israer-shuar iruntai jeanam Jesus Wayá unuiniartasa nankamamiayi.</s>
      <s id="b.LUK.6.6.2">Nui shuar uweje untsuuria nu jakaa pujumiayi.</s>
     </seg>
     <seg type="verse" id="b.LUK.6.7">
      <s id="b.LUK.6.7.1">Tura Israer-shuara jintinniurisha, Pariséusha Jesusan "yajauch Túrayi" titiai tusar wakeruiniak, "ju ayampratin tsawantai nu shuaran tsuartimpiash" tusar ii pujuarmiayi.</s>
     </seg>
     <seg type="verse" id="b.LUK.6.8">
      <s id="b.LUK.6.8.1">Túrasha Jesuska ni Enentáimmiarin nekariarmiayi.</s>
      <s id="b.LUK.6.8.2">Túmayat uweje jakaan chicharuk "Jui ajapén wajasta" Tímiayi.</s>
      <s id="b.LUK.6.8.3">Tutai aishman ajapén wajasmiayi.</s>
     </seg>
     <seg type="verse" id="b.LUK.6.9">
      <s id="b.LUK.6.9.1">Nuinkia iruniarmiania nuna Jesus Tímiayi "Enentáimpratarum.</s>
      <s id="b.LUK.6.9.2">Ayampratin tsawantai yajauch Túratin, pénker Túratniujai ṡTuá pénkerait? ṡUwemtikratin, Máatniujaisha Tuá pénkerait?"</s>
      <s id="b.LUK.6.9.3">Tímiayi.</s>
     </seg>
     <seg type="verse" id="b.LUK.6.10">
      <s id="b.LUK.6.10.1">Nuyá téntakarmia nuna iis aishmankan Tímiayi "Uwejem takuitia."</s>
      <s id="b.LUK.6.10.2">Aishmansha uwején takuimtai Nú chichamaik pénker ajasmiayi.</s>
     </seg>
     <seg type="verse" id="b.LUK.6.11">
      <s id="b.LUK.6.11.1">Tura Chíkichkia ti kajerkarmiayi.</s>
      <s id="b.LUK.6.11.2">Túrawar "Jesus Warí itiurkamniakit" tusar aniniaisarmiayi.</s>
     </seg>
     <seg type="verse" id="b.LUK.6.12">
      <s id="b.LUK.6.12.1">Nuyá Jesus Yúsan áujsataj tusa Náinnium wakamiayi.</s>
      <s id="b.LUK.6.12.2">Tura nu kashi Yúsan au-aujkua tsawarmiayi.</s>
     </seg>
     <seg type="verse" id="b.LUK.6.13">
      <s id="b.LUK.6.13.1">Tsawarmatai unuiniamurin ikiankar tuse anaikiamiayi.</s>
      <s id="b.LUK.6.13.2">"Winia akatramuruitrume" Tímiayi.</s>
     </seg>
     <seg type="verse" id="b.LUK.6.14">
      <s id="b.LUK.6.14.1">Ju ármiayi: Emka, Semun Chíkich naari Pítiur apujtusmia nu; tura Nuyá ni yachi Antres, Jakupusha, Juansha, Jiripisha, Parturumísha,</s>
     </seg>
     <seg type="verse" id="b.LUK.6.15">
      <s id="b.LUK.6.15.1">Mateusha, Tumassha, Arpeu uchiri Jakupusha, Asump Semunsha,</s>
     </seg>
     <seg type="verse" id="b.LUK.6.16">
      <s id="b.LUK.6.16.1">Jakupu yachi Jútassha, tura Jútas Iskariúti Jesusan ukunam surukmia nu.</s>
      <s id="b.LUK.6.16.2">Nu tuse achikma ármiayi.</s>
     </seg>
     <seg type="verse" id="b.LUK.6.17">
      <s id="b.LUK.6.17.1">Niijiai Jesus Náinniumia pakanam taawarmiayi.</s>
      <s id="b.LUK.6.17.2">Nui pujusarmiayi.</s>
      <s id="b.LUK.6.17.3">Nuisha Untsurí unuiniamurisha, tura Jutía nunkanmaya, tura Jerusarénnumia tura nayaantsanam ayamach Tiru, tura Setun péprunmaya ti Untsurí aents antuktaitsar pujuarmiayi.</s>
      <s id="b.LUK.6.17.4">Jesus tsuarati tusar Káunkarmiayi.</s>
     </seg>
     <seg type="verse" id="b.LUK.6.18">
      <s id="b.LUK.6.18.1">Iwianchrukusha Tsuámararmiayi.</s>
     </seg>
     <seg type="verse" id="b.LUK.6.19">
      <s id="b.LUK.6.19.1">Jesus Tsuártinian tujinkiachu asamtai ashi shuar antintaj tusar wakeriarmiayi.</s>
     </seg>
     <seg type="verse" id="b.LUK.6.20">
      <s id="b.LUK.6.20.1">Ni unuiniamurin Jesus iis juna Tímiayi: ""Yusan atsumajai" Tárumna nu, Yus akupeamunam Páchitkiaitrume; tuma asamtai warasminiaitrume.'</s>
     </seg>
     <seg type="verse" id="b.LUK.6.21">
      <s id="b.LUK.6.21.1">`Yamái tsukamarmena nu ukunam ejemartatrume.</s>
      <s id="b.LUK.6.21.2">Tuma asamtai warasminiaitrume.</s>
      <s id="b.LUK.6.21.3">Yamái uutrumna nu, ukunmanka wishirtatrume.</s>
      <s id="b.LUK.6.21.4">Tuma asamtai warasminiaitrume.'</s>
     </seg>
     <seg type="verse" id="b.LUK.6.22">
      <s id="b.LUK.6.22.1">`Atumin nakitramprarmatai, ajapramawarmataisha, tura Winia Aents Ajasu tutaiya Nú shuar ajasuiti tusar tsanumprutmak katsekkramkarmataisha warasminiaitrume.'</s>
     </seg>
     <seg type="verse" id="b.LUK.6.23">
      <s id="b.LUK.6.23.1">`Túramtai nayaimpiniam ti shiir ana nu Núkap sunastin átatui tu Enentáimsarum ti warastarum.</s>
      <s id="b.LUK.6.23.2">Warí, ju shuara uuntri yaunchu Yúsnan etserniun Nútiksaran yajauch awajsacharmakia.'</s>
     </seg>
     <seg type="verse" id="b.LUK.6.24">
      <s id="b.LUK.6.24.1">`Tura Kuítrinniutiram atumsha Atumí waratairi aya yamaik waintrume.</s>
      <s id="b.LUK.6.24.2">Ukunmanka waraschattarme.'</s>
     </seg>
     <seg type="verse" id="b.LUK.6.25">
      <s id="b.LUK.6.25.1">`Atsumatsjai, tu Enentáimprumna nu, ukunmanka atsumattarme.</s>
      <s id="b.LUK.6.25.2">Nuinkia waraschattarme.</s>
      <s id="b.LUK.6.25.3">Yamái Wishíarmena nu, ukunmanka Wáitiakrum uuttiatrume.</s>
      <s id="b.LUK.6.25.4">Nuinkia waraschattarme.'</s>
     </seg>
     <seg type="verse" id="b.LUK.6.26">
      <s id="b.LUK.6.26.1">`Ashí aents atumin shiir awajtamkurmin aneartarum.</s>
      <s id="b.LUK.6.26.2">Nujai waraschatniuitrume.</s>
      <s id="b.LUK.6.26.3">Warí nuna uuntri ántar-yusnan etserin armia nuna Nútiksaran yaunchu shiir awajsarmiayi.'</s>
     </seg>
     <seg type="verse" id="b.LUK.6.27">
      <s id="b.LUK.6.27.1">`Winia anturtarmena nuna juna Tájarme: Ame nemasrum aneata, nakitramainia nusha shiir awajsata;</s>
     </seg>
     <seg type="verse" id="b.LUK.6.28">
      <s id="b.LUK.6.28.1">yajauch chichartamainia nusha shiir Enentáimtusarta; katsekramainia nusha Yus áujtusarta.</s>
     </seg>
     <seg type="verse" id="b.LUK.6.29">
      <s id="b.LUK.6.29.1">Ame yapimin ijiutmamtai Aatú yapiruisha ijiuti tusam iniaktusta; ame pushirmin jurutramkitiaj Tuíniakuisha Sákurmencha jukiti tusam iniaisata.</s>
     </seg>
     <seg type="verse" id="b.LUK.6.30">
      <s id="b.LUK.6.30.1">Seatmana nu susata, tura áminiun jurutramainiakuisha ataksha awanturkitia tiip.</s>
     </seg>
     <seg type="verse" id="b.LUK.6.31">
      <s id="b.LUK.6.31.1">Chíkich winia Túrutati tusam wakeramna Nútiksamek chikichcha Túrata.'</s>
     </seg>
     <seg type="verse" id="b.LUK.6.32">
      <s id="b.LUK.6.32.1">`Iista, aya atumin anenmainia nuke aneakmesha, ṡnusha Warí pénkera Túrarum?</s>
      <s id="b.LUK.6.32.2">Yajauch shuarsha nuna Túrin ainiawai.</s>
     </seg>
     <seg type="verse" id="b.LUK.6.33">
      <s id="b.LUK.6.33.1">Tura atumniasha pénker awajtamainia nuke pénker awajkurmesha ṡnusha Warí pénkera Túrarum?</s>
      <s id="b.LUK.6.33.2">Yajauch shuarsha nuna Túrin ainiawai.</s>
     </seg>
     <seg type="verse" id="b.LUK.6.34">
      <s id="b.LUK.6.34.1">Awanturkimniaiti tu Enentáimtarum nuke íkiakrumsha ṡnusha Warí pénkera Túrarum?</s>
      <s id="b.LUK.6.34.2">Yajauch shuar nuamtak yajauch shuarjai awanturkimniaiti tu Enentáimsar ikianainiawai.</s>
     </seg>
     <seg type="verse" id="b.LUK.6.35">
      <s id="b.LUK.6.35.1">Tura atumsha nemasrum aneatniuitrume, tura pénker Túratniuitrume, tura awanturkittiawai tu Enentáimtsuk ikiastiniaitrume.</s>
      <s id="b.LUK.6.35.2">Túrakrumninkia Uunt Yus pénker akirmaktatrume; tura ni Uchiríntjai tu iniakmastatrume.</s>
      <s id="b.LUK.6.35.3">Yuska, "yuminsajme" ticha nunasha tura yajauch shuarnasha shiir awajeawai.</s>
     </seg>
     <seg type="verse" id="b.LUK.6.36">
      <s id="b.LUK.6.36.1">Ii Aparí waitnentramniua Nútiksarmek atumsha waitnentratarum.'</s>
     </seg>
     <seg type="verse" id="b.LUK.6.37">
      <s id="b.LUK.6.37.1">`Chikicha Túramuri ti Enentáimtusairap.</s>
      <s id="b.LUK.6.37.2">Núnisan Yuska Atumí tunaarin iirtamsashtatui.</s>
      <s id="b.LUK.6.37.3">Chikicha tunaarin "nuke asutniatniuiti" tiirap.</s>
      <s id="b.LUK.6.37.4">Núnisan Yus atumin sumamtikramashtatrume.</s>
      <s id="b.LUK.6.37.5">Tsankurnairatarum.</s>
      <s id="b.LUK.6.37.6">Núnisan Yus tsankurtamprattawai.</s>
     </seg>
     <seg type="verse" id="b.LUK.6.38">
      <s id="b.LUK.6.38.1">Chikichcha susata.</s>
      <s id="b.LUK.6.38.2">Núnisan Yus atumin suramsattarme.</s>
      <s id="b.LUK.6.38.3">Niisha pénker nekapma, tura Núkap ati tusa teeka awajas tura patas Núkap enkea emetsai amastatui.</s>
      <s id="b.LUK.6.38.4">Atum Chíkich Túrarmena Nútiksan atumniasha Túrutmattarme."</s>
     </seg>
     <seg type="verse" id="b.LUK.6.39">
      <s id="b.LUK.6.39.1">Tura nuyasha juna métek-taku chichaman ujakarmiayi: "Jii kusurusha ṡitiurak Chíkich kusuruncha jukimniait.</s>
      <s id="b.LUK.6.39.2">Mai metek waanam iniaashtatuak?</s>
     </seg>
     <seg type="verse" id="b.LUK.6.40">
      <s id="b.LUK.6.40.1">Unuiniamua nu unuiniana nuna nankaamas áchatniuiti.</s>
      <s id="b.LUK.6.40.2">Túrasha niisha ti unuimiatar unuiniana nujai métek nekaamniaiti.'</s>
     </seg>
     <seg type="verse" id="b.LUK.6.41">
      <s id="b.LUK.6.41.1">`ṡItiurtsuk atumi jiin numi enketna auk iitskesha Atumí Yachí jiin tsuat enketusha iiyarum?</s>
     </seg>
     <seg type="verse" id="b.LUK.6.42">
      <s id="b.LUK.6.42.1">Ame jiimiin numi tuke enketaisha ṡitiurtsuk ame yatsumi jiiya Tsuátan jurustajme tame?</s>
      <s id="b.LUK.6.42.2">ḂAntraitrume!</s>
      <s id="b.LUK.6.42.3">Emka ame jiimiin numi enketna nu jusata.</s>
      <s id="b.LUK.6.42.4">Nuinkia paant Wáinkiattame yatsumi jiin tsuat enketna nu jurustin.'</s>
     </seg>
     <seg type="verse" id="b.LUK.6.43">
      <s id="b.LUK.6.43.1">`Pénker numi yajauchin nereatsui; tura yajauch numi pénkeran nereatsui.</s>
     </seg>
     <seg type="verse" id="b.LUK.6.44">
      <s id="b.LUK.6.44.1">Numisha ni neren nékanui.</s>
      <s id="b.LUK.6.44.2">Tsachikniumiasha kushinkiap Júukchamniaiti.</s>
      <s id="b.LUK.6.44.3">Tura naranmaya shuinia Júukchamniaiti.</s>
     </seg>
     <seg type="verse" id="b.LUK.6.45">
      <s id="b.LUK.6.45.1">Núnisan pénker shuar ni Enentái pénker asamtai pénkeran chichaawai; tura yajauch shuar, Enentái yajauch asamtai yajauchin chichaawai.</s>
      <s id="b.LUK.6.45.2">Páantchakait.</s>
      <s id="b.LUK.6.45.3">Enentáin pimiutkamu ana nuyan ni wenejai chichaawai.'</s>
     </seg>
     <seg type="verse" id="b.LUK.6.46">
      <s id="b.LUK.6.46.1">`Wi Tájana nu Túrachiatrumsha ṡurukamtai Winia, Uunta, Túrutrum?</s>
     </seg>
     <seg type="verse" id="b.LUK.6.47">
      <s id="b.LUK.6.47.1">Shuar winia chichamprun ántuinia nu jea jeammajai métekete.</s>
      <s id="b.LUK.6.47.2">Winia anturtuk Umíana nu jujai métekete:</s>
     </seg>
     <seg type="verse" id="b.LUK.6.48">
      <s id="b.LUK.6.48.1">Shuar jean jeamuk emka init taur kayanam ukurmai.</s>
      <s id="b.LUK.6.48.2">Tura yumi ti yutuk, entsa nujankrua tukummaitiat pukukachmai kayanam ukuamu asa.</s>
     </seg>
     <seg type="verse" id="b.LUK.6.49">
      <s id="b.LUK.6.49.1">Antsu Winia anturtukiat umiatsna nuka jujai métekete: Shuar jean jeamuk aya naikminiam jeammai.</s>
      <s id="b.LUK.6.49.2">Tura entsa nujankrua tukumpram nu jeaka pukukamai.</s>
      <s id="b.LUK.6.49.3">Tura mash Sáantramai."</s>
      <s id="b.LUK.6.49.4">Tu unuiniamiayi Jesus.</s>
     </seg>
    </div>
    <div type="chapter" id="b.LUK.7">
     <seg type="verse" id="b.LUK.7.1">
      <s id="b.LUK.7.1.1">Jesus aentsun unuiniasua amik Kapernáum péprunam wémiayi.</s>
     </seg>
     <seg type="verse" id="b.LUK.7.2">
      <s id="b.LUK.7.2.1">Nui Rúmanmaya suntara Kapitiántri pujumiayi.</s>
      <s id="b.LUK.7.2.2">Nu Kapitiáni takarniuri, ti aneamuri, jakamnia jaamiayi.</s>
     </seg>
     <seg type="verse" id="b.LUK.7.3">
      <s id="b.LUK.7.3.1">Tura Jesusan pachis áujmatainian antuk, ame shuarum Jesusan itiartiti tura winia takarniun Tsuárturti tusa Israer-shuara uuntrin akupkamiayi.</s>
     </seg>
     <seg type="verse" id="b.LUK.7.4">
      <s id="b.LUK.7.4.1">Niisha Jesusan weriar, umirtukat tusa ti seainiak tiarmiayi "Ju Kapitián nekas Yáintin pénkeraiti.</s>
     </seg>
     <seg type="verse" id="b.LUK.7.5">
      <s id="b.LUK.7.5.1">Niisha yajaya apachitiat iin shiir Enentáimturmaji.</s>
      <s id="b.LUK.7.5.2">Tura iruntai jean jeamtinniasha ninki chicharkaiti, tura yayawai."</s>
     </seg>
     <seg type="verse" id="b.LUK.7.6">
      <s id="b.LUK.7.6.1">Nuyá Jesus niijiai wémiayi.</s>
      <s id="b.LUK.7.6.2">Tura ni jeen jeastatuk jatemsamtai Kapitiáncha ni amikrin akatar ju titiarum tusa Jesusan akuptukarmiayi.</s>
      <s id="b.LUK.7.6.3">Niisha Jesusan chicharuk juna tiarmiayi "Uuntá, ántram wayataj tu Enentáimsaip.</s>
      <s id="b.LUK.7.6.4">Ame ti nankaamaku asam winia jearui wayachminiaitme.</s>
     </seg>
     <seg type="verse" id="b.LUK.7.7">
      <s id="b.LUK.7.7.1">Tuma asakmin imia wiki Amiin jeatniun arantukjame.</s>
      <s id="b.LUK.7.7.2">Ayatik "pénker Ajastí" Tákumin winia takarniusha pénker ajatrustatui.</s>
     </seg>
     <seg type="verse" id="b.LUK.7.8">
      <s id="b.LUK.7.8.1">Wi nékajai.</s>
      <s id="b.LUK.7.8.2">Winia uuntur winia akuptuiniawai.</s>
      <s id="b.LUK.7.8.3">Tura wisha suntaran akupenajai.</s>
      <s id="b.LUK.7.8.4">Nunasha wi "Wetá" takui wéawai.</s>
      <s id="b.LUK.7.8.5">Tura chikichnasha "Winitiá" tutai winiawai.</s>
      <s id="b.LUK.7.8.6">Tura winia takartinian "ju Túratá" tutai Umíawai."</s>
      <s id="b.LUK.7.8.7">Tu Tímiayi.</s>
     </seg>
     <seg type="verse" id="b.LUK.7.9">
      <s id="b.LUK.7.9.1">Jesus nuna antuk ti Enentáimias ni nemarainian Tímiayi "Nekas Tájarme Israer-shuar Yúsan Tímiatrus Enentáimtinian Wáinchaitjai."</s>
     </seg>
     <seg type="verse" id="b.LUK.7.10">
      <s id="b.LUK.7.10.1">Tura kapitiani akatramuri Jeá waketkiar, takarniuri pénker ajasun Wáinkiarmiayi.</s>
     </seg>
     <seg type="verse" id="b.LUK.7.11">
      <s id="b.LUK.7.11.1">Nuyá ukunam Chíkich pepru Naín tutainium ni unuiniamurijiai tura Chíkich Untsurí aentsjai Jesus wémiayi.</s>
     </seg>
     <seg type="verse" id="b.LUK.7.12">
      <s id="b.LUK.7.12.1">Tura péprunam nuntumas jakaan iwiarsatai tusar Juínian Wáinkiamiayi.</s>
      <s id="b.LUK.7.12.2">Jakáa nukuri Wájeyayi, tura uchiri jakamia Núchikiiyayi.</s>
      <s id="b.LUK.7.12.3">Tura ti Untsurí nu peprunmaya niin nemarsarmiayi.</s>
     </seg>
     <seg type="verse" id="b.LUK.7.13">
      <s id="b.LUK.7.13.1">Jesus nu wajen Wáiniak tura waitnentar "úutip" Tímiayi.</s>
     </seg>
     <seg type="verse" id="b.LUK.7.14">
      <s id="b.LUK.7.14.1">Nuinkia Jesus jakaa enkerman tarunt antinmiayi; nuna Juíniasha wajasarmiayi.</s>
      <s id="b.LUK.7.14.2">Nuinkia Jesus jakaan chicharuk "Umpa nantaktia, Tájame" Tímiayi.</s>
     </seg>
     <seg type="verse" id="b.LUK.7.15">
      <s id="b.LUK.7.15.1">Tutai niisha nantaki pujus chichaamiayi.</s>
      <s id="b.LUK.7.15.2">Tura Jesus ni nukurin "Jujú uchiram" Tímiayi.</s>
     </seg>
     <seg type="verse" id="b.LUK.7.16">
      <s id="b.LUK.7.16.1">Tura matsamiarmia nu, nuna Wáinkiar ashamkarmiayi.</s>
      <s id="b.LUK.7.16.2">Tura Yusa Náarin shiir awajsarmiayi.</s>
      <s id="b.LUK.7.16.3">Tura chichainiak, "Yúsnan etserniuchukait Niisha.</s>
      <s id="b.LUK.7.16.4">Ataksha Yúsnan etserin uunt ana nu tarutramji" tiarmiayi.</s>
      <s id="b.LUK.7.16.5">Tura "Israer-shuarti Niiniu ájinia nuna Yáinmaktai tusa Yus tarutramji" tiarmiayi.</s>
     </seg>
     <seg type="verse" id="b.LUK.7.17">
      <s id="b.LUK.7.17.1">Tura Ashí Jutía nunkanmayasha tura ni írutkamu nunka ármia nuyasha Jesus Túramia nuna nekaawarmiayi.</s>
     </seg>
     <seg type="verse" id="b.LUK.7.18">
      <s id="b.LUK.7.18.1">Juan ni írutkamuri ujakam Jesus Túramun nekaamiayi.</s>
      <s id="b.LUK.7.18.2">Nekáa ni írutkamurín Jímiaran untsukmiayi.</s>
     </seg>
     <seg type="verse" id="b.LUK.7.19">
      <s id="b.LUK.7.19.1">Tura Jesusai akupkarmiayi.</s>
      <s id="b.LUK.7.19.2">"Atumsha Jesus aniastarum. ṡAmesha nekas Kristu Yus akupkamu Tátinia Núkaitiam.</s>
      <s id="b.LUK.7.19.3">Kame chikichak Nákastataj~i? titiarum.</s>
      <s id="b.LUK.7.19.4">Nu Nekáa ikiuutarum' Tímiayi.</s>
     </seg>
     <seg type="verse" id="b.LUK.7.20">
      <s id="b.LUK.7.20.1">Tutai niisha Jesusan Werí jeariar tiarmiayi "Incha imiakratin Juan akatar akuptamkaji. ṡAmesha nekas Tátinia Núkaitiam.</s>
      <s id="b.LUK.7.20.2">Chikichak Nákastataj~i?</s>
      <s id="b.LUK.7.20.3">Nu nekaatai tusar wakeraji" tiarmiayi.</s>
     </seg>
     <seg type="verse" id="b.LUK.7.21">
      <s id="b.LUK.7.21.1">Wats, nii jeawarmia nui Jesus Untsurí jaan Tsuártasa pujurmiayi.</s>
      <s id="b.LUK.7.21.2">Iwianchrukuncha iwianchrin jiirki akupkatasa pujurmiayi.</s>
      <s id="b.LUK.7.21.3">Tura kusuruncha iimtikmiayi.</s>
     </seg>
     <seg type="verse" id="b.LUK.7.22">
      <s id="b.LUK.7.22.1">Tuma asa Jesus akatramun juna Tímiayi: "Waketkirum Ashí átum antukurmena nusha, Wáinkiarumna nusha ujaktarum.</s>
      <s id="b.LUK.7.22.2">Kusurusha Wáinmainiawai; shutuap ainia nu pénker wekainiawai; tunamarusha Tsuámainiawai; empekusha ántuiniawai; jakaasha atak iwiaaku ajainiawai; tura Kuítrinchanumsha uwempratin chicham ujakmaiti.</s>
      <s id="b.LUK.7.22.3">Juan nu ujaktarum.</s>
     </seg>
     <seg type="verse" id="b.LUK.7.23">
      <s id="b.LUK.7.23.1">Yawetsuk Winia tuke shiir Enentáimturna Nú shuar shiir átatui" Tímiayi Jesus.</s>
     </seg>
     <seg type="verse" id="b.LUK.7.24">
      <s id="b.LUK.7.24.1">Waketkiarmatai Jesus Juánkan pachis áujmatman antuk shuar matsamarmia nui juna Tímiayi: "Shuar atsamunmasha ṡWarí werimiarum.</s>
      <s id="b.LUK.7.24.2">Pintiu nase Umpúam Atúu we Juní we ajana nu iistai tusarmek wémarum?</s>
      <s id="b.LUK.7.24.3">Juan Núnischaiti.</s>
     </seg>
     <seg type="verse" id="b.LUK.7.25">
      <s id="b.LUK.7.25.1">Nuikia ṡWarí werimiarum.</s>
      <s id="b.LUK.7.25.2">Shuar pénker iwiarmampra iistai tusarmek wémarum?</s>
      <s id="b.LUK.7.25.3">Warí, pénker iwiarmampraka uunt akupniu jeen pujuiniatsuk.</s>
     </seg>
     <seg type="verse" id="b.LUK.7.26">
      <s id="b.LUK.7.26.1">Nuinkia ṡWarí werimiarum.</s>
      <s id="b.LUK.7.26.2">Yúsnan etserniuk werimiarum?</s>
      <s id="b.LUK.7.26.3">Maa, Nú nankaamas Wáinkiarme.</s>
     </seg>
     <seg type="verse" id="b.LUK.7.27">
      <s id="b.LUK.7.27.1">Yaunchu Yus-Chichamnum ju aarmaiti: "Winia akatramurun amiini emka akupeajai ame jintimin iwiarat tusan."</s>
      <s id="b.LUK.7.27.2">Juan nu akatramuiti.</s>
     </seg>
     <seg type="verse" id="b.LUK.7.28">
      <s id="b.LUK.7.28.1">Nekasan Tájarme, Yúsnan etserin imiakratin Juanjai nankaamas uunt atsuwiti.</s>
      <s id="b.LUK.7.28.2">Túmaitiat Yus akupeamunam Páchinia nu shuarka nekas imianchaitiat, Juanjai nankaamas átatui" Tímiayi.</s>
     </seg>
     <seg type="verse" id="b.LUK.7.29">
      <s id="b.LUK.7.29.1">Penké shuarsha, Kuítian-juusha, Juan imiaimiujai imianiarmia nu, Jesus timian antukar Yusa Náarin shiir awajsarmiayi.</s>
     </seg>
     <seg type="verse" id="b.LUK.7.30">
      <s id="b.LUK.7.30.1">Túrasha Pariséusha Israer-shuara jintinniurisha Yus Yáintaj Támaitiat Juan imiaamujai imiancha ásar nakitrarmiayi.</s>
     </seg>
     <seg type="verse" id="b.LUK.7.31">
      <s id="b.LUK.7.31.1">Nuinkia Uunt Jesus Tímiayi "Yamaiya aentstiram, warijiain métek árum nuna paant Títiatjarme.</s>
     </seg>
     <seg type="verse" id="b.LUK.7.32">
      <s id="b.LUK.7.32.1">Uchijiai métek árume.</s>
      <s id="b.LUK.7.32.2">Ni aijiai iruntrar nakurustaj Tukamá Tuíniawai "Námpera ainis nakurustaitsar peem umpuarji, Túrasha Jantsemáchurme.</s>
      <s id="b.LUK.7.32.3">Nuyá iwiarsatniua ainis nakurustaitsar íwiareakur kantamtai Kantamáaji, Túrasha átum uutcharme."</s>
      <s id="b.LUK.7.32.4">Tu Tuíniawai.</s>
     </seg>
     <seg type="verse" id="b.LUK.7.33">
      <s id="b.LUK.7.33.1">Atumsha Núnisaitrume.</s>
      <s id="b.LUK.7.33.2">Kame Juan Núkap yurumtsuk úmutsuk wekaimiayi.</s>
      <s id="b.LUK.7.33.3">Túmakui átumka "iwianchrukuiti" Tímiarme.</s>
     </seg>
     <seg type="verse" id="b.LUK.7.34">
      <s id="b.LUK.7.34.1">Nuyá Wisha Aents Ajasan Támajai.</s>
      <s id="b.LUK.7.34.2">Tura Yurumá úmakuisha "ti yurumin tura ti nampenaiti; kame Ashí yajauch shuaran tura Kuítian-juu amikrinti" Túrutrume.</s>
     </seg>
     <seg type="verse" id="b.LUK.7.35">
      <s id="b.LUK.7.35.1">Wats, nekas neka ainia nu, Yusa nekatairin iniakmainiawai."</s>
      <s id="b.LUK.7.35.2">Tu Tímiayi.</s>
     </seg>
     <seg type="verse" id="b.LUK.7.36">
      <s id="b.LUK.7.36.1">"Winí Yurumáitia" tusa Pariséu Jesusan ipiaamiayi.</s>
      <s id="b.LUK.7.36.2">Tutai Jesus ni jeen Werí misanam pujusmiayi.</s>
     </seg>
     <seg type="verse" id="b.LUK.7.37">
      <s id="b.LUK.7.37.1">Nuinkia nu péprunmaya yajauch nuwa, Jesus Pariséu jeen Yurumáttsa weyi Táman antuk, Kayá mutinium kunkuin asuiti aimkiamun Takukí jearmiayi.</s>
     </seg>
     <seg type="verse" id="b.LUK.7.38">
      <s id="b.LUK.7.38.1">Tura uutki Jesusa nawen pujuras neajkijiai nijiarmiayi.</s>
      <s id="b.LUK.7.38.2">Tura intiashijiai japirmiayi; Nuyá nawenam mukuta kunkuinian ni nawen ukatramiayi.</s>
     </seg>
     <seg type="verse" id="b.LUK.7.39">
      <s id="b.LUK.7.39.1">Pariséu Jesusan ipiaamia nu, nuna Wáiniak juna Enentáimsamiayi: "Ju nekas Yúsnan etserniuitkiunka, ju yajauch nuwa ántiana nuna nekaawainti.</s>
      <s id="b.LUK.7.39.2">Warí, niisha netse nuwachukait" tu Enentáimsamiayi.</s>
     </seg>
     <seg type="verse" id="b.LUK.7.40">
      <s id="b.LUK.7.40.1">Nuinkia Jesus Pariséun chicharuk Tímiayi "Semunká, ámin titiaj tusan wakerajai."</s>
      <s id="b.LUK.7.40.2">Tutai Pariséu chichaak "Turuttiá, Uuntá" Tímiayi.</s>
     </seg>
     <seg type="verse" id="b.LUK.7.41">
      <s id="b.LUK.7.41.1">Tutai Jesus Tímiayi "Kuítian ikiamniun Jimiará aishman tumashmakarmiayi.</s>
      <s id="b.LUK.7.41.2">Chíkich kiniantus (500) tura Chíkichka aya senkuentak tumashmakmiayi.</s>
     </seg>
     <seg type="verse" id="b.LUK.7.42">
      <s id="b.LUK.7.42.1">Akiktin tsawant jeamtai Mái-metek takakcha ármiayi.</s>
      <s id="b.LUK.7.42.2">Tuma asamtai Kuítian ikiamin ni tumashrin Mái-metek Asakátrarmiayi.</s>
      <s id="b.LUK.7.42.3">Wats, Turuttiá ṡTú aishmanka ikiamniun nekas aneamia?"</s>
      <s id="b.LUK.7.42.4">Tímiayi.</s>
     </seg>
     <seg type="verse" id="b.LUK.7.43">
      <s id="b.LUK.7.43.1">Tutai Semun Tímiayi "Enta, Núkap tumashrin tsankuramia nu."</s>
     </seg>
     <seg type="verse" id="b.LUK.7.44">
      <s id="b.LUK.7.44.1">Tutai Jesus Tímiayi "Nekas tame."</s>
      <s id="b.LUK.7.44.2">Nuinkia nu nuwan iis Semunkan Tímiayi "Ju nuwa Wáintsumek.</s>
      <s id="b.LUK.7.44.3">Ame jeemiin wayamtai winia nawer nijiartin entsa suruschamame; antsu ju nuwaka nawerun neajkijiai nijiarturai, tura intiashijiai japirturai.</s>
     </seg>
     <seg type="verse" id="b.LUK.7.45">
      <s id="b.LUK.7.45.1">Mukutam áujtuschamame; antsu ninkia nawerun tuke mukutui.</s>
     </seg>
     <seg type="verse" id="b.LUK.7.46">
      <s id="b.LUK.7.46.1">Winia muukaruisha asuiti ikiurtuschamame; antsu ninkia nawerui kunkuin asuitin ukatrurai.</s>
     </seg>
     <seg type="verse" id="b.LUK.7.47">
      <s id="b.LUK.7.47.1">Nu tuma asamtai Tájame, niisha Winia ti anentu asamtai ni tunaari Untsurí ana nu tsankuramuiti.</s>
      <s id="b.LUK.7.47.2">Tura tunaar ishichik awai tau tsankuramu ana nuka ishichik anenkratniuiti."</s>
      <s id="b.LUK.7.47.3">Tu Tímiayi Jesus.</s>
     </seg>
     <seg type="verse" id="b.LUK.7.48">
      <s id="b.LUK.7.48.1">Nuinkia nuwan Tímiayi "Ame tunaarum tsankuramuitme."</s>
     </seg>
     <seg type="verse" id="b.LUK.7.49">
      <s id="b.LUK.7.49.1">Tura Chíkich ipiaamu Jesusjai misanam pujuarmiania nu "ṡJusha ya asan tunaancha tsankurea?" nuamtak tunainiarmiayi.</s>
     </seg>
     <seg type="verse" id="b.LUK.7.50">
      <s id="b.LUK.7.50.1">Tura Jesus nuwan chicharuk""Uwemtikiartiniaiti" tu Enentáimturu asam uwempraitme.</s>
      <s id="b.LUK.7.50.2">Shiir Wetá" Tímiayi.</s>
     </seg>
    </div>
    <div type="chapter" id="b.LUK.8">
     <seg type="verse" id="b.LUK.8.1">
      <s id="b.LUK.8.1.1">Nuyá Untsurí péprunam Jesus Wekaráktak Yus akupeana nuna shiir chichaman etserkini wekaimiayi.</s>
      <s id="b.LUK.8.1.2">Tura ni unuiniamuri tuse ármia nu nemarsarmiayi.</s>
     </seg>
     <seg type="verse" id="b.LUK.8.2">
      <s id="b.LUK.8.2.1">Yaunchu Untsurí nuwa jaa armia nuna tura iwianchruku armia nunasha Jesus Tsuárarmiayi.</s>
      <s id="b.LUK.8.2.2">Nu nuwasha Niin nemarsarmiayi.</s>
      <s id="b.LUK.8.2.3">Nusha ju ármiayi: Maktaranmaya Marí, siati íwianch Jíirkimiuyania nusha</s>
     </seg>
     <seg type="verse" id="b.LUK.8.3">
      <s id="b.LUK.8.3.1">tura uunt akupin Erutisa takarniuri Chusa nuwé Juancha, tura Susancha; tura Chíkich Untsurí ni takakmarin Súsar Jesusan Yáinkiarmiayi.</s>
     </seg>
     <seg type="verse" id="b.LUK.8.4">
      <s id="b.LUK.8.4.1">Untsurí péprunmaya Jesusan iistai tusar Jíinkiarmiayi.</s>
      <s id="b.LUK.8.4.2">Tura Untsurí Káunkarmatai ju métek-taku chichaman Jesus unuiniamiayi:</s>
     </seg>
     <seg type="verse" id="b.LUK.8.5">
      <s id="b.LUK.8.5.1">"Atsaamin atsaamprataj tusa Jíinkimiayi.</s>
      <s id="b.LUK.8.5.2">Atsaamki wesa Jinkiái Jintiá iniaararmiayi.</s>
      <s id="b.LUK.8.5.3">Túrunamtai weenak najakarmiayi.</s>
      <s id="b.LUK.8.5.4">Nuyá chinki tariar yuawarmiayi.</s>
     </seg>
     <seg type="verse" id="b.LUK.8.6">
      <s id="b.LUK.8.6.1">Chíkich Jinkiái kaya írunmanum iniaararmiayi.</s>
      <s id="b.LUK.8.6.2">Nu Jinkiái tsapainiar, Wárik nantu sukuam Kárarmiayi.</s>
     </seg>
     <seg type="verse" id="b.LUK.8.7">
      <s id="b.LUK.8.7.1">Chíkich Jinkiái jankiniam iniaararmiayi.</s>
      <s id="b.LUK.8.7.2">Tura jankisha Jinkiáisha Mái-metek tsapainiar, janki kankar ajakramiayi.</s>
     </seg>
     <seg type="verse" id="b.LUK.8.8">
      <s id="b.LUK.8.8.1">Tura Chíkich Jinkiáisha pénker nunkanam iniaararmiayi.</s>
      <s id="b.LUK.8.8.2">Tura tsapainiar, pénker nerekar Chíkichkia siansha (100) nerekarmiayi."</s>
      <s id="b.LUK.8.8.3">Tuasua amik kakantar chichaak Jesus Tímiayi "Kuishim ákuinkia antuktarum."</s>
     </seg>
     <seg type="verse" id="b.LUK.8.9">
      <s id="b.LUK.8.9.1">Nuyá ni unuiniamuri Jesusan aniak tiarmiayi "Ju métek-taku chicham tamena nu ṡwarintkumea tame?"</s>
     </seg>
     <seg type="verse" id="b.LUK.8.10">
      <s id="b.LUK.8.10.1">Tutai Jesus Tímiayi "Atumnia Yus ni akuptairin nekaachma ana nuna nekamtikramprume.</s>
      <s id="b.LUK.8.10.2">Tura chikichnaka, Wáiniainiayat kusurua Núnin ártí tusan, tura ántuiniayat nekaacharat tusan aya métek-taku chichamjai jintintiatjai," Tímiayi.</s>
     </seg>
     <seg type="verse" id="b.LUK.8.11">
      <s id="b.LUK.8.11.1">`Wats, ju nekaatarum, Tímiayi.</s>
      <s id="b.LUK.8.11.2">Jinkiáisha Yusa chichamen nakumui.</s>
     </seg>
     <seg type="verse" id="b.LUK.8.12">
      <s id="b.LUK.8.12.1">Jintiá iniaaru tana nuka shuar aya ántana nuna nakumui.</s>
      <s id="b.LUK.8.12.2">Yúsan nekas Enentáimtus uwempracharti tusa íwianch Wárik taa nu chichaman ni Enentáiyan Júawai.</s>
     </seg>
     <seg type="verse" id="b.LUK.8.13">
      <s id="b.LUK.8.13.1">Kayanam iniaaru tana nuka shuar antuk waras umiana nuna nakumui.</s>
      <s id="b.LUK.8.13.2">Tura Nú shuar kankape Atsá asamtai, ishichik tsawantinin umikiar itiurchatan Wáinkiar Wárik kanainiawai.</s>
     </seg>
     <seg type="verse" id="b.LUK.8.14">
      <s id="b.LUK.8.14.1">Jankiniam iniaaru tana nuka tuke Enentáijiai Umíatsna nuna nakumui.</s>
      <s id="b.LUK.8.14.2">Nu shuarsha ántuiniawai, Túrasha ni wakeramurijiai wekainiawai.</s>
      <s id="b.LUK.8.14.3">Ju nunkanman ana nuna ti Páchiniakui, tura Kuítian ti wakeruiniakui, warastinniak Enentáimtuiniakui, Yus-Chicham ni Enentáin takaatsui.</s>
      <s id="b.LUK.8.14.4">Nujai kankarma ásar nerektinian tujintiainiawai.</s>
     </seg>
     <seg type="verse" id="b.LUK.8.15">
      <s id="b.LUK.8.15.1">Tura Jinkiái pénker nunkanam iniaaru tana nuka shuar antuk umiinia nuna nakumui.</s>
      <s id="b.LUK.8.15.2">Niisha antukarmia nuna pénker Enentáimtusar, yawetsuk umirkar ti pénker nerenawai.'</s>
     </seg>
     <seg type="verse" id="b.LUK.8.16">
      <s id="b.LUK.8.16.1">`ṡShiripkin ekeemak nukuktinkiait?</s>
      <s id="b.LUK.8.16.2">Peaknum waaptak ikiuschatniuiti.</s>
      <s id="b.LUK.8.16.3">Antsu jeanam Wáiniana nu paant Wáinkiarat tusa Yakí ekentsatniuiti.</s>
     </seg>
     <seg type="verse" id="b.LUK.8.17">
      <s id="b.LUK.8.17.1">Núnisan Ashí nekaachma ana nu paant átatui.</s>
      <s id="b.LUK.8.17.2">Tura úukma ana nu nekanattawai.</s>
      <s id="b.LUK.8.17.3">Tura iwiainiakma átatui.</s>
     </seg>
     <seg type="verse" id="b.LUK.8.18">
      <s id="b.LUK.8.18.1">Tuma asamtai anearum pénker antuktarum.</s>
      <s id="b.LUK.8.18.2">Shuar takakna nu patatsamnia átatui.</s>
      <s id="b.LUK.8.18.3">Túrasha takaktsuna nu, takakjai tu Enentáimtumana nuka Jurunkíttiawai."</s>
      <s id="b.LUK.8.18.4">Tu timiayi.</s>
     </seg>
     <seg type="verse" id="b.LUK.8.19">
      <s id="b.LUK.8.19.1">Jesus pujamunam Nukurí ni yachisha tariarmiayi.</s>
     </seg>
     <seg type="verse" id="b.LUK.8.20">
      <s id="b.LUK.8.20.1">Turamtai Jesusan tiarmiayi "Ame nukusha yatsumsha aa wajasar untsurmainiawai."</s>
     </seg>
     <seg type="verse" id="b.LUK.8.21">
      <s id="b.LUK.8.21.1">Tutai Jesus Tímiayi "Ee, nukuruiti, yatsuruiti, tura Yus tana nuna antuk Umíana nusha winia nukuruiti, winia yatsuruiti."</s>
     </seg>
     <seg type="verse" id="b.LUK.8.22">
      <s id="b.LUK.8.22.1">Chíkich tsawantai Jesus ni unuiniamurijiai kanunam enkemprar "Antumian amaini wetai" Tímiayi.</s>
     </seg>
     <seg type="verse" id="b.LUK.8.23">
      <s id="b.LUK.8.23.1">Entsanam wesar Jesus kanarmiayi.</s>
      <s id="b.LUK.8.23.2">Tura aya aneachma nase ti kakaram Násentkui Chíchimi Tampá tukumar kanun init awayastatuk awajmiayi.</s>
     </seg>
     <seg type="verse" id="b.LUK.8.24">
      <s id="b.LUK.8.24.1">Túram nuinkia Jesusan ishintiainiak "Uuntá, iisha Entsá wayaaji" tiarmiayi.</s>
      <s id="b.LUK.8.24.2">Nuinkia Jesus nantaki nasencha entsancha chicharkamiayi.</s>
      <s id="b.LUK.8.24.3">Nú chichamaik nasesha menkakamiayi, tura entsasha miaaku ajasmiayi.</s>
     </seg>
     <seg type="verse" id="b.LUK.8.25">
      <s id="b.LUK.8.25.1">Nuyá ni unuiniamurin chicharuk "ṡUrukamtai Winia Enentáimtursachuram?"</s>
      <s id="b.LUK.8.25.2">Tímiayi.</s>
      <s id="b.LUK.8.25.3">Tura niisha ashamainiak, ti Enentáimprar "ṡAusha Warí aishmankait?</s>
      <s id="b.LUK.8.25.4">Nasesha entsasha Nii chicharkam umirainiatsuk" tiarmiayi.</s>
     </seg>
     <seg type="verse" id="b.LUK.8.26">
      <s id="b.LUK.8.26.1">Kariréa nunka amaini Jatara nunkanam jeawarmiayi.</s>
     </seg>
     <seg type="verse" id="b.LUK.8.27">
      <s id="b.LUK.8.27.1">Kanunmaya Jesus jiinkimtai nu péprunmaya aishman Niin taruntamiayi.</s>
      <s id="b.LUK.8.27.2">Nu aishmansha yaunchu iwianchrukuyayi.</s>
      <s id="b.LUK.8.27.3">Misú wekas, Jeá pujutsuk aents iwiarsamunam pujuyayi.</s>
     </seg>
     <seg type="verse" id="b.LUK.8.29">
      <s id="b.LUK.8.29.1">Iwianchkia nu aishmankan ti kakaram nupet wémiayi.</s>
      <s id="b.LUK.8.29.2">Tura emetatai tusar uwejencha nawencha jirujai Jinkiá wearmiayi.</s>
      <s id="b.LUK.8.29.3">Túrasha tujinkiarmiayi.</s>
      <s id="b.LUK.8.29.4">Niisha jiruncha Tsurí wémiayi.</s>
      <s id="b.LUK.8.29.5">Tura íwianch aents atsamunam útsuk awemamiayi.</s>
      <s id="b.LUK.8.29.6">Nu aishman Jesusan Wáiniak tikishmatar kakantar chicharuk "ṡUrukamtai winiisha tarutnium, Uunt Nankaamaku Yusa Uchiri Jesusa?</s>
      <s id="b.LUK.8.29.7">Winia Wáitkiarsaip tusan seajme" Tímiayi.</s>
      <s id="b.LUK.8.29.8">Iwianch niin pujurun Jesus jiiki akupeam tu Tímiayi.</s>
     </seg>
     <seg type="verse" id="b.LUK.8.30">
      <s id="b.LUK.8.30.1">Jesus nu aishmankan anias "ṡYáitiam?"</s>
      <s id="b.LUK.8.30.2">Tímiayi.</s>
      <s id="b.LUK.8.30.3">Tútai nii chichaak "Wikia Untsuríntjai" Tímiayi.</s>
      <s id="b.LUK.8.30.4">Untsurí íwianch niin pujurma asa nuna Tímiayi.</s>
     </seg>
     <seg type="verse" id="b.LUK.8.31">
      <s id="b.LUK.8.31.1">"Iin uunt Wáanam ii jiinkimiaj nuin akuptukam amutkaip" íwianch seawarmiayi Jesusan.</s>
     </seg>
     <seg type="verse" id="b.LUK.8.32">
      <s id="b.LUK.8.32.1">Nui ishichik arantach Náinnium Untsurí kuchi shushunmak yujaarmiayi.</s>
      <s id="b.LUK.8.32.2">Tura íwianch chichainiak, "Antsu kuchiniam wayatin tsankatrukta" tiarmiayi.</s>
      <s id="b.LUK.8.32.3">Tutai Jesuska "Ayu, wetarum" Tímiayi.</s>
     </seg>
     <seg type="verse" id="b.LUK.8.33">
      <s id="b.LUK.8.33.1">Nuna takui íwianch aishmannumia Jíinkiar kuchiniam wayawarmiayi.</s>
      <s id="b.LUK.8.33.2">Túram kuchisha Nánatanam akaiki iniaawar entsanam utsanawarmiayi.</s>
      <s id="b.LUK.8.33.3">Túrunawar jakekarmiayi.</s>
     </seg>
     <seg type="verse" id="b.LUK.8.34">
      <s id="b.LUK.8.34.1">Kuchin Wáinniusha Túrunan Wáinkiar, ashamkar, péprunmasha tura arantcha etserkatai tusar tseke wearmiayi.</s>
     </seg>
     <seg type="verse" id="b.LUK.8.35">
      <s id="b.LUK.8.35.1">Etserkarmatai, iyutai tusar Untsurí shuar wearmiayi.</s>
      <s id="b.LUK.8.35.2">Tura Jesus pujamunam jeawar, íwianch Jíintiukiarmia Nú aishmankan pénker ajas Pushí entsar Jesusa nawen pujan Wáinkiarmiayi.</s>
      <s id="b.LUK.8.35.3">Tura ashamkarmiayi.</s>
     </seg>
     <seg type="verse" id="b.LUK.8.36">
      <s id="b.LUK.8.36.1">Iwianchruku aishman Tsuárman Wáinkiarmia nu yama taan ujakarmiayi.</s>
     </seg>
     <seg type="verse" id="b.LUK.8.37">
      <s id="b.LUK.8.37.1">Tura ti ashamainiak Jatara nunkanmaya aents Ashí Jesusan "Wetá" tiarmiayi.</s>
      <s id="b.LUK.8.37.2">Tutai Jesus kanunam enkemar wémiayi.</s>
     </seg>
     <seg type="verse" id="b.LUK.8.38">
      <s id="b.LUK.8.38.1">Iwianch Jíintiukiarmia Nú aishman Jesusan, wisha ame wéamunam winitiaj tusa seamiayi.</s>
      <s id="b.LUK.8.38.2">Tutai Jesus nuna suritiak,</s>
     </seg>
     <seg type="verse" id="b.LUK.8.39">
      <s id="b.LUK.8.39.1">"Antsu ame jeemiin weme Yus ámin Túrutma nu Ashí etserkata" Tímiayi.</s>
      <s id="b.LUK.8.39.2">Tutai aishman we Jesus niin Túramia nuna Ashí nu péprunam etserkamiayi.</s>
     </seg>
     <seg type="verse" id="b.LUK.8.40">
      <s id="b.LUK.8.40.1">Tura Jesus katinki Kariréanam Tatí tusar Nákas pujuarmiayi.</s>
      <s id="b.LUK.8.40.2">Tuma ásar Nii waketki katinki Támatai nu aencha warasar áujsarmiayi.</s>
     </seg>
     <seg type="verse" id="b.LUK.8.41">
      <s id="b.LUK.8.41.1">Tumai Israer-shuara iruntai Jeá uuntri Jairu naartin Támiayi.</s>
      <s id="b.LUK.8.41.2">Nii taa, Jesusa nawen tikishmatar "Winia jearui waitneasam Winítrítiá" Tímiayi.</s>
     </seg>
     <seg type="verse" id="b.LUK.8.42">
      <s id="b.LUK.8.42.1">Ni nawantri chikichik amia nu, tuse Uwí takaku, jakatasa pujakui nuna Tímiayi.</s>
      <s id="b.LUK.8.42.2">Jesus "ayu" tinia weakui ti Untsurí aents nemariarmiayi.</s>
      <s id="b.LUK.8.42.3">Tura Untsurí shuar kae ajas weena ásar chanuawarmiayi.</s>
     </seg>
     <seg type="verse" id="b.LUK.8.43">
      <s id="b.LUK.8.43.1">Nui nuwa Páchitkia wémiayi.</s>
      <s id="b.LUK.8.43.2">Niisha tuse Uwí numpa ajapeak Wáitias pujuyayi.</s>
      <s id="b.LUK.8.43.3">Tsuákratniua nuisha ni Kuítrin Ashí ajapaitiat Tsuámarchauyayi.</s>
     </seg>
     <seg type="verse" id="b.LUK.8.44">
      <s id="b.LUK.8.44.1">Jesusa úkuriini Winiá weantuk ni Pushirí Nánkatramurin antinmiayi.</s>
      <s id="b.LUK.8.44.2">Nuna tura Nú chichamaik numpé ájapeamuncha pénker ajasmiayi.</s>
     </seg>
     <seg type="verse" id="b.LUK.8.45">
      <s id="b.LUK.8.45.1">Nuinkia Jesus chichaak "ṡYa Winia antintkia?"</s>
      <s id="b.LUK.8.45.2">Tímiayi.</s>
      <s id="b.LUK.8.45.3">Tura "penkesha antinchajme" Tuíniakui Pítiur ni tsaniakmarijiai Jesusan chicharuk "Uuntá, ti Untsurí antinmasha, tura ti Untsurí chanunmainiasha ṡitiura "ya Winia antintkia" tame?"</s>
      <s id="b.LUK.8.45.4">Tíarmiayi.</s>
     </seg>
     <seg type="verse" id="b.LUK.8.46">
      <s id="b.LUK.8.46.1">Tútaisha Jesus Tímiayi "Nekas Winia antintkiayi.</s>
      <s id="b.LUK.8.46.2">Winia kakarmarjai Tsuárajna nuna nékajai" Tímiayi.</s>
     </seg>
     <seg type="verse" id="b.LUK.8.47">
      <s id="b.LUK.8.47.1">Nuyá nu nuwasha, nekarayapi tusa kuranki taa Jesusa nawen tikishmatramiayi.</s>
      <s id="b.LUK.8.47.2">Tura Ashí aents ántuiniamunam urukaku antinkia tura itiura Wárik pénker ajasmia nuna ujakmiayi.</s>
     </seg>
     <seg type="verse" id="b.LUK.8.48">
      <s id="b.LUK.8.48.1">Nuinkia Jesus nuwan Tímiayi "Nawantrú, shiir Wetá.</s>
      <s id="b.LUK.8.48.2">Winia nekas Enentáimtursa asam pénker ajasume."</s>
     </seg>
     <seg type="verse" id="b.LUK.8.49">
      <s id="b.LUK.8.49.1">Jesus tuke chichas pujai uunt Jairu jeenia taa, Jáirun Tímiayi "Ame nawantrum jakayi.</s>
      <s id="b.LUK.8.49.2">Unuikiartin tuke itit awajipia" Tímiayi.</s>
     </seg>
     <seg type="verse" id="b.LUK.8.50">
      <s id="b.LUK.8.50.1">Tura Jesus nuna antuk Tímiayi "Ashamkaip.</s>
      <s id="b.LUK.8.50.2">Ayatik Winia nekas Enentáimtursata.</s>
      <s id="b.LUK.8.50.3">Túrakmin nawantrum pénker ajastatui" Tímiayi.</s>
     </seg>
     <seg type="verse" id="b.LUK.8.51">
      <s id="b.LUK.8.51.1">Jeá jeawar Jesussha Niijiai Untsurí wayatniun surimkiamiayi.</s>
      <s id="b.LUK.8.51.2">Antsu aya Pítrun, Jakupun, Juánnasha tura nuwachi Aparín Nukuríncha wayatniun tsankatkamiayi.</s>
     </seg>
     <seg type="verse" id="b.LUK.8.52">
      <s id="b.LUK.8.52.1">Ashí uutainiak atakka Wáinkiashtatjapi tu uutiarmiayi.</s>
      <s id="b.LUK.8.52.2">Túmainiakui Jesus penké jakaan nékayat Tímiayi "Uutirpa.</s>
      <s id="b.LUK.8.52.3">Nuwachkia Jákachai, antsu kanarai" Tímiayi.</s>
     </seg>
     <seg type="verse" id="b.LUK.8.53">
      <s id="b.LUK.8.53.1">Jakaancha urukaku ta tusar wishikrarmiayi.</s>
     </seg>
     <seg type="verse" id="b.LUK.8.54">
      <s id="b.LUK.8.54.1">Nuyá Jesus nuwachi uwején achik, Kákantar chicharuk "Nawantru nantaktia" Tímiayi.</s>
     </seg>
     <seg type="verse" id="b.LUK.8.55">
      <s id="b.LUK.8.55.1">Túram niisha jakayat atak iwiaaku ajasmiayi.</s>
      <s id="b.LUK.8.55.2">Tura Nú chichamaik nantakmiayi; Túrunamtai Jesus "ayuratarum" Tímiayi.</s>
     </seg>
     <seg type="verse" id="b.LUK.8.56">
      <s id="b.LUK.8.56.1">Nuwachi Aparí Nukurísha ti Enentáimprarmiayi.</s>
      <s id="b.LUK.8.56.2">Tura Jesus "Ju Túramu penké etserkairap" Tímiayi.</s>
     </seg>
    </div>
    <div type="chapter" id="b.LUK.9">
     <seg type="verse" id="b.LUK.9.1">
      <s id="b.LUK.9.1.1">Ni tuse unuiniamurin ikiaanak ni chichamejai iwianchrukun Enentáiyan iwianchin jiirki akupkatniun tura sunkurjai jaa Tsuártinniasha ni kakarmarin Súsarmiayi.</s>
     </seg>
     <seg type="verse" id="b.LUK.9.2">
      <s id="b.LUK.9.2.1">"Yus akupin ajastin ujaktarum, tura jaa Tsuártarum" tinia akupkarmiayi Jesus.</s>
     </seg>
     <seg type="verse" id="b.LUK.9.3">
      <s id="b.LUK.9.3.1">Nuyá Tímiayi "Wéakrum áyatik wetarum.</s>
      <s id="b.LUK.9.3.2">Ushukrustincha, uyuncha, yurumkasha, kuitcha penké jukiirap.</s>
      <s id="b.LUK.9.3.3">Aya Chikichík Pushí jukitiarum.</s>
     </seg>
     <seg type="verse" id="b.LUK.9.4">
      <s id="b.LUK.9.4.1">Nánkamas jeanam jearum wayarmeka nuin pujustarum.</s>
      <s id="b.LUK.9.4.2">Nuin pujusrumek Chíkich péprunam wéakrum Jíinkitiarum, Tímiayi.</s>
     </seg>
     <seg type="verse" id="b.LUK.9.5">
      <s id="b.LUK.9.5.1">Tura atumin awaintiamatniun nakitiana Nú péprunmaya jiinkirum nawemiya nunka akakekrum ikiuktiarum.</s>
      <s id="b.LUK.9.5.2">Awaintiamachma paant ati tusarum nu Túratarum" Tímiayi.</s>
     </seg>
     <seg type="verse" id="b.LUK.9.6">
      <s id="b.LUK.9.6.1">Nuyá Jíinkiar Ashí péprunam uwempratin chichaman ujakiar wearmiayi; tura Ashí péprunam Jáiniancha Tsuákiar wearmiayi.</s>
     </seg>
     <seg type="verse" id="b.LUK.9.8">
      <s id="b.LUK.9.8.1">Uunt akupin Erutis Jesus Túramun antukmiayi.</s>
      <s id="b.LUK.9.8.2">Nu Túramun Chíkich shuarka "Juan jakamunmaya nantaki Túrawai" tu wearmiayi.</s>
      <s id="b.LUK.9.8.3">Chíkichkia, "yaunchu Yúsnan etserin Erías wantiniak Túrawai" tu wearmiayi.</s>
      <s id="b.LUK.9.8.4">Chíkichkia, "Chíkich yaunchu etserin nantaki Túrawai" tiarmiayi.</s>
      <s id="b.LUK.9.8.5">Tuma asamtai Erutis penké nekaachmiayi.</s>
     </seg>
     <seg type="verse" id="b.LUK.9.9">
      <s id="b.LUK.9.9.1">Tura Tímiayi "Wiki, Juanka muuke tsupirkatarum, Tíchamkaj.</s>
      <s id="b.LUK.9.9.2">Tuma aisha, ṡju shuar, ni Túramuri Ashí shuar chichainia nusha Yátsukait?"</s>
      <s id="b.LUK.9.9.3">Tu Enentáimiuk "iistaj" Tímiayi.</s>
     </seg>
     <seg type="verse" id="b.LUK.9.10">
      <s id="b.LUK.9.10.1">Atak Jesusa akatramuri waketki taar ni Túramurin Jesusan ujakarmiayi.</s>
      <s id="b.LUK.9.10.2">Nuinkia aents atsamunam Petsaitia péprunam Tíjiuch weak nui Júkiarmiayi.</s>
     </seg>
     <seg type="verse" id="b.LUK.9.11">
      <s id="b.LUK.9.11.1">Tura penké shuar nuna nekaawar nemariarmiayi.</s>
      <s id="b.LUK.9.11.2">Túram Jesus niin shiir áujsamiayi.</s>
      <s id="b.LUK.9.11.3">Tura Yusa akuptairi pachis unuiniamiayi.</s>
      <s id="b.LUK.9.11.4">Tura jaa armia nuna Tsuárarmiayi.</s>
     </seg>
     <seg type="verse" id="b.LUK.9.12">
      <s id="b.LUK.9.12.1">Tura Kíakui, tuse unuiniamu Jesusan wériar tiarmiayi "Uuntá, shuar akupkachminiashit.</s>
      <s id="b.LUK.9.12.2">Tíjiuch péprunmasha, Shúarnumkesha wear ni Yurumátniurin sumarmakarti, tura kanartintrin Wáinkiarti.</s>
      <s id="b.LUK.9.12.3">Jui pujajnia juinkia penké atsawai" tiarmiayi.</s>
     </seg>
     <seg type="verse" id="b.LUK.9.13">
      <s id="b.LUK.9.13.1">Tutai Jesus Tímiayi "Atumsha ayuratarum."</s>
      <s id="b.LUK.9.13.2">Tutai chichainiak "Iisha aya senku tanta tura namaksha Jímiarchik takakji.</s>
      <s id="b.LUK.9.13.3">Ju shuar ayuratin sumaktai tusar wétiniaitji" tiarmiayi.</s>
     </seg>
     <seg type="verse" id="b.LUK.9.14">
      <s id="b.LUK.9.14.1">Aishmansha ti Untsurí senku mir (5000) Jeeá ámiayi.</s>
      <s id="b.LUK.9.14.2">Tura Jesus ni unuiniamurin chicharainak""senkuenta senkuenta kanaarum ankant ankant pujustarum," titiarum" Tímiayi.</s>
     </seg>
     <seg type="verse" id="b.LUK.9.15">
      <s id="b.LUK.9.15.1">Túrawarmatai Ashí pujusarmiayi.</s>
     </seg>
     <seg type="verse" id="b.LUK.9.16">
      <s id="b.LUK.9.16.1">Nuyá senku tantan tura Jimiará namaknasha Jesus achik, yakiini iimias Yúsan yuminsamiayi.</s>
      <s id="b.LUK.9.16.2">Nuyá ajamsarat tusa ni unuiniamurin Súsarmiayi.</s>
     </seg>
     <seg type="verse" id="b.LUK.9.17">
      <s id="b.LUK.9.17.1">Ashí Yurumáwar ejemararmiayi.</s>
      <s id="b.LUK.9.17.2">Tura ampirman tuse chankinnium aimkiarmiayi.</s>
     </seg>
     <seg type="verse" id="b.LUK.9.18">
      <s id="b.LUK.9.18.1">Jesus ni unuiniamurijiai aentsnumia kanaki pujuarmiayi.</s>
      <s id="b.LUK.9.18.2">Jesus Yúsan aujsua umik ni unuiniamurin tiarmiayi "ṡYáiti turutainia Winia?"</s>
     </seg>
     <seg type="verse" id="b.LUK.9.19">
      <s id="b.LUK.9.19.1">Niisha aimkiarmiayi, "Chíkich "Imiakratin Juánkaiti" turamainiawai; chikichcha "Iríasaiti" tura Chíkichkia "yaunchu Yúsnan etserin nantakniua Núiti" turamainiawai" tiarmiayi.</s>
     </seg>
     <seg type="verse" id="b.LUK.9.20">
      <s id="b.LUK.9.20.1">Tutai "Tura atumsha ṡYáiti Túrutrum?" tiarmiayi.</s>
      <s id="b.LUK.9.20.2">Takui Pítiur chichaak "Ameka Yusa Anaikiamuri, Kristu tutai, Núitme" Tímiayi.</s>
     </seg>
     <seg type="verse" id="b.LUK.9.21">
      <s id="b.LUK.9.21.1">Tutai Jesus "Penké etserkairap" Tímiayi.</s>
     </seg>
     <seg type="verse" id="b.LUK.9.22">
      <s id="b.LUK.9.22.1">Nuyá Jesus Tímiayi "Wi Aents Ajasuitjiana ju ti waitsatniuitjai.</s>
      <s id="b.LUK.9.22.2">Wíi shuara uuntri, tura ni Pátriri uuntrisha tura ni jintinniurisha nakitrurar Maantuáwartatui.</s>
      <s id="b.LUK.9.22.3">Túrasha iwiartusarmatai menaintiu tsawant jeamtai nantaktiatjai."</s>
     </seg>
     <seg type="verse" id="b.LUK.9.23">
      <s id="b.LUK.9.23.1">Nuyá Ashí aentsun chicharuk juna Tímiayi "Shuar Winia nekas nemartustajtsa wakerakka ni wakeramurinkia iniaisati.</s>
      <s id="b.LUK.9.23.2">Tuke tsawant ni krusri yanaki nemartusti.</s>
     </seg>
     <seg type="verse" id="b.LUK.9.24">
      <s id="b.LUK.9.24.1">Kame shuar ju nunkanam aya pénker pujustaj Tákunka nu shuar uwemtsuk jakattawai.</s>
      <s id="b.LUK.9.24.2">Antsu Winia anentu asa pénker pujustinniak Enentáimtsuna Nú shuarka nekas iwiaakman Wáinkiattawai.</s>
     </seg>
     <seg type="verse" id="b.LUK.9.25">
      <s id="b.LUK.9.25.1">Iimiata, shuar Ashí ju nunkanam ana nuna Súmakui tura jinium wétin ákuisha ṡitiurak pénker pujusat?</s>
     </seg>
     <seg type="verse" id="b.LUK.9.26">
      <s id="b.LUK.9.26.1">Wi Aents Ajasuitjiana ju Winiasha tura winia chichampruncha shuar natsantraitkuinkia, winia wincharujai, winia Aparu wincharijiai tura nayaimpinmaya pénker suntara wincharijiai atak Táakun shuar natsantrurmia nuna natsantrattajai Wi.</s>
     </seg>
     <seg type="verse" id="b.LUK.9.27">
      <s id="b.LUK.9.27.1">Tura shuar Yusa akuptairin Wáintsuk Jákachartatna nu jui pujuiniawai.</s>
      <s id="b.LUK.9.27.2">Nuna nekas Tájarme" Tímiayi.</s>
     </seg>
     <seg type="verse" id="b.LUK.9.28">
      <s id="b.LUK.9.28.1">Nuna tuasua amik Nuyá Chíkich semanatin Yúsan áujsataj tusa Jesus Náinnium wakamiayi.</s>
      <s id="b.LUK.9.28.2">Pítiur, Jakupu, Juanjai nemariarmiayi.</s>
     </seg>
     <seg type="verse" id="b.LUK.9.29">
      <s id="b.LUK.9.29.1">Jesus auju pujus Nusháa iira ajattsarmiayi.</s>
      <s id="b.LUK.9.29.2">Ni pushirisha ti puju Jíitsumir ajasmiayi.</s>
     </seg>
     <seg type="verse" id="b.LUK.9.30">
      <s id="b.LUK.9.30.1">Nuinkia Jimiará aishman Niijiai Chicháa wajarmiayi.</s>
      <s id="b.LUK.9.30.2">Nuka Muisáis Eríasjai ármiayi.</s>
     </seg>
     <seg type="verse" id="b.LUK.9.31">
      <s id="b.LUK.9.31.1">Níincha wincha Jíitsumir téntakarmiayi.</s>
      <s id="b.LUK.9.31.2">Tura Jesus Wáitias Jerusarénnum Jákatniurin amia nuna áujmatiarmiayi.</s>
     </seg>
     <seg type="verse" id="b.LUK.9.32">
      <s id="b.LUK.9.32.1">Pítiur ni tsaniakmarijiai kari ti pujainiain Iwiáa pujuarmiayi.</s>
      <s id="b.LUK.9.32.2">Tuma ásar Jesusan tura Jimiará aishmanjai Jíitsumir ajas wajainian Wáinkiarmiayi.</s>
     </seg>
     <seg type="verse" id="b.LUK.9.33">
      <s id="b.LUK.9.33.1">Tura nu aishman Jesusan ikiuki weenai Pítiur Jesusan chicharuk "Uuntá, iisha ti shiir pujatsjik.</s>
      <s id="b.LUK.9.33.2">Menaintiu aakmaktai, Aminiusha, Muisaisnasha, Eríasnasha aakmaktai" Tímiayi.</s>
      <s id="b.LUK.9.33.3">Tura Pítrusha Enentáimtsuk nuna Tímiayi.</s>
     </seg>
     <seg type="verse" id="b.LUK.9.34">
      <s id="b.LUK.9.34.1">Nuna Chicháa pujai yurankim Tarí kaput amuawarmiayi.</s>
      <s id="b.LUK.9.34.2">Tura yurankim amuam ti ashamkarmiayi.</s>
     </seg>
     <seg type="verse" id="b.LUK.9.35">
      <s id="b.LUK.9.35.1">Nuinkia yuranminmaya ju chichaamun antukarmiayi: "Juka winia aneamu Uchiruiti.</s>
      <s id="b.LUK.9.35.2">Nii anturkatarum."</s>
     </seg>
     <seg type="verse" id="b.LUK.9.36">
      <s id="b.LUK.9.36.1">Chichaamun antasua amikiar Jesus ninki wajan Wáinkiarmiayi.</s>
      <s id="b.LUK.9.36.2">Nuinkia takamtak pujuarmiayi.</s>
      <s id="b.LUK.9.36.3">Tura Wáinkiarmia nuna penké etserkacharmiayi.</s>
     </seg>
     <seg type="verse" id="b.LUK.9.37">
      <s id="b.LUK.9.37.1">Kashin tsawantai, Náinniumia Táarmatai, ti Untsurí shuar Jesus inkiuntai tusar wearmiayi.</s>
     </seg>
     <seg type="verse" id="b.LUK.9.38">
      <s id="b.LUK.9.38.1">Nu shuarnumia chikichik aishman Jesusan untsuak Tímiayi "Uuntá, waitneasam uchir Iirtústá.</s>
      <s id="b.LUK.9.38.2">Uchirsha Júchikiiti.</s>
     </seg>
     <seg type="verse" id="b.LUK.9.39">
      <s id="b.LUK.9.39.1">Iwianch achik Núpeteam niisha Nánkamas untsumui.</s>
      <s id="b.LUK.9.39.2">Tura chichichiptu ajas wenunmasha saun kaput apaawai.</s>
      <s id="b.LUK.9.39.3">Iwianch niin tuke yajauch awajas ankant awajsatniun nakitiawai.</s>
     </seg>
     <seg type="verse" id="b.LUK.9.40">
      <s id="b.LUK.9.40.1">Túmakui ame unuiniamurmin iwianchin Jíirtukit tusan seamjai.</s>
      <s id="b.LUK.9.40.2">Túrasha tujinkiarmai" Tímiayi.</s>
     </seg>
     <seg type="verse" id="b.LUK.9.41">
      <s id="b.LUK.9.41.1">Tutai Jesus Tímiayi "Yus Enentáimtichutirmin, tutupnik wekaichatirmin ṡUrutmá tsawanttsuk atumjai pujustaj.</s>
      <s id="b.LUK.9.41.2">Urutmá katsuntratjatsuk?</s>
      <s id="b.LUK.9.41.3">Uchiram jui itiata" Tímiayi.</s>
     </seg>
     <seg type="verse" id="b.LUK.9.42">
      <s id="b.LUK.9.42.1">Tura uchi winiai íwianch Nunká ajuant chichichiptu aepsamiayi.</s>
      <s id="b.LUK.9.42.2">Tura Jesus iwianchin kakantar chicharkamiayi.</s>
      <s id="b.LUK.9.42.3">Tura uchin pénker awajas ni aparin awantuki susamiayi.</s>
     </seg>
     <seg type="verse" id="b.LUK.9.43">
      <s id="b.LUK.9.43.1">Tura Ashí pujuarmia nu ti Enentáimprar "Yuska Imiá uuntchakait" tiarmiayi.</s>
      <s id="b.LUK.9.43.2">Jesus Túramun ti Enentáimtu pujuiniai Jesus ni unuiniamurin Tímiayi</s>
     </seg>
     <seg type="verse" id="b.LUK.9.44">
      <s id="b.LUK.9.44.1">"Wi Tájarmena ju pénker antuktarum.</s>
      <s id="b.LUK.9.44.2">Winia Aents Ajasu Tútain surutkartatui."</s>
     </seg>
     <seg type="verse" id="b.LUK.9.45">
      <s id="b.LUK.9.45.1">Tura Nii timia nuna unuiniamuri nekaacharmiayi.</s>
      <s id="b.LUK.9.45.2">Nekaawarain tusa paantcha awajsamuyayi.</s>
      <s id="b.LUK.9.45.3">Tura warinkit tusa anintrustinniasha arantukarmiayi.</s>
     </seg>
     <seg type="verse" id="b.LUK.9.46">
      <s id="b.LUK.9.46.1">Nuyá ni unuiniamuri, yaki Imiá nankaamaku ati tusa, nuamtak mai tunai ajarmiayi.</s>
     </seg>
     <seg type="verse" id="b.LUK.9.47">
      <s id="b.LUK.9.47.1">Tura ni Enentáimsamurin Jesus nekaamiayi.</s>
      <s id="b.LUK.9.47.2">Tuma asa uchin achik ni pujamunam itiamiayi.</s>
     </seg>
     <seg type="verse" id="b.LUK.9.48">
      <s id="b.LUK.9.48.1">Itiá Tímiayi "Winia anentuk ju uchin shiir awajeana nuka Winiasha shiir awajtawai.</s>
      <s id="b.LUK.9.48.2">Tura Winia shiir awajtana nuka Winia akuptana nunasha shiir awajeawai.</s>
      <s id="b.LUK.9.48.3">Kame átum nankaamantuchu Tárumna nu ti nekas nankaamantuiti' Tímiayi.</s>
     </seg>
     <seg type="verse" id="b.LUK.9.49">
      <s id="b.LUK.9.49.1">Nuyá Juan Tímiayi "Uuntá, shuar ame Náarmin pachis iwianchin jiiki akupea nu Wáinkiámji.</s>
      <s id="b.LUK.9.49.2">Tura iin Páchitkiachu asamtai nuka suritkiamji."</s>
     </seg>
     <seg type="verse" id="b.LUK.9.50">
      <s id="b.LUK.9.50.1">Tutai Jesus Tímiayi "Antsu suritkiairap.</s>
      <s id="b.LUK.9.50.2">Shuar iin nakitramachkunka iin Páchitkiawai."</s>
     </seg>
     <seg type="verse" id="b.LUK.9.51">
      <s id="b.LUK.9.51.1">Jesus, nayaimpiniam waketkitniuri jeatemamtai, Enentáimmia ímiatrusan Jerusarénnum we-wémiayi.</s>
     </seg>
     <seg type="verse" id="b.LUK.9.52">
      <s id="b.LUK.9.52.1">Wesa, kanartinian Wáinkiarat tusa akatar émtikiarmiayi.</s>
      <s id="b.LUK.9.52.2">Tura niisha Samaria péprunam jeawarmiayi.</s>
     </seg>
     <seg type="verse" id="b.LUK.9.53">
      <s id="b.LUK.9.53.1">Tura Samarianmaya aentska, Jerusarénnum wéenan nekaawaru ásar itiaatniun nakitrarmiayi.</s>
     </seg>
     <seg type="verse" id="b.LUK.9.54">
      <s id="b.LUK.9.54.1">Jesusa unuiniamuri Jakupusha Juansha nuna nekaawar, Jesusan tiarmiayi "ṡUuntá, Erías yaunchu Túramia Núnisrik iisha Túrat tusam wakeramek.</s>
      <s id="b.LUK.9.54.2">Nayaimpinmaya ji tara Samarianmaya aentsun amukarti, Títiatjik?"</s>
     </seg>
     <seg type="verse" id="b.LUK.9.55">
      <s id="b.LUK.9.55.1">Tutai Jesus niin iisar kakantar chicharuk Tímiayi "Atumsha atumi Enentái urukukit nuka nekamatsrume.</s>
     </seg>
     <seg type="verse" id="b.LUK.9.56">
      <s id="b.LUK.9.56.1">Wi Aents Ajasu aentsun emesrattsan Táchaitjai.</s>
      <s id="b.LUK.9.56.2">Antsu uwemtikratajtsan Táwitjai" Tímiayi.</s>
      <s id="b.LUK.9.56.3">Nuyá Chíkich péprunam wearmiayi.</s>
     </seg>
     <seg type="verse" id="b.LUK.9.57">
      <s id="b.LUK.9.57.1">Jintiá weenai, Chíkich aishman Jesusan chicharuk "Uuntá, Tuí wétatam nuisha nemarsatjame" Tímiayi.</s>
     </seg>
     <seg type="verse" id="b.LUK.9.58">
      <s id="b.LUK.9.58.1">Tutai Jesus Tímiayi "Kujanchmasha ni Wáarin takaktsuk.</s>
      <s id="b.LUK.9.58.2">Chinkisha pasunken takaktsuk.</s>
      <s id="b.LUK.9.58.3">Tura Wi Yusa Uchiríntiatan tepesan ayampratniur atsawai."</s>
     </seg>
     <seg type="verse" id="b.LUK.9.59">
      <s id="b.LUK.9.59.1">Chíkich aishmankan Jesus "Nemartusta" Tímiayi.</s>
      <s id="b.LUK.9.59.2">Tutai nii chichaak "Antsu, Uuntá, winia apar jakamtai, iwiarsa ikiuakun nemarsatjame.</s>
      <s id="b.LUK.9.59.3">Nu Tsankátrúktá" Tímiayi.</s>
     </seg>
     <seg type="verse" id="b.LUK.9.60">
      <s id="b.LUK.9.60.1">Tutai Jesus Tímiayi "Jakaa ainia nu ni shuarin iwiarsatniunka Enentáimtusarti.</s>
      <s id="b.LUK.9.60.2">Tura ámeka weme Yus-shuar átin urukukit nu etserkata" Tímiayi.</s>
     </seg>
     <seg type="verse" id="b.LUK.9.61">
      <s id="b.LUK.9.61.1">Nuyá Chíkich Tímiayi "Uuntá, nemarsataj tusan wakerajme.</s>
      <s id="b.LUK.9.61.2">Túrasha Wíi shuaran emka áujsan ikiuweartaj Tsankátrúktá" Tímiayi.</s>
     </seg>
     <seg type="verse" id="b.LUK.9.62">
      <s id="b.LUK.9.62.1">Tutai Jesus Tímiayi "Shuar arayat ukunmaani apajas iimna nu, Yus akupeana nui takaschamniaiti."</s>
     </seg>
    </div>
    <div type="chapter" id="b.LUK.10">
     <seg type="verse" id="b.LUK.10.1">
      <s id="b.LUK.10.1.1">Nuyá ukunam Chíkich unuiniamurin setenta anaikiarmiayi Jesus.</s>
      <s id="b.LUK.10.1.2">Tura Jímiar Jímiaran apatak émkitiarum tusa Ashí péprunam Ashí nunkanam ni wétin amia nui akupkamiayi.</s>
     </seg>
     <seg type="verse" id="b.LUK.10.2">
      <s id="b.LUK.10.2.1">Akupeak Tímiayi "Nekas Tájarme, Yus-Chicham étserkum, Júuktinia Núnisan, aents Yus-shuar awajsatin ti awai.</s>
      <s id="b.LUK.10.2.2">Tura ṡyaki Júukat, aya ishichik takainiasha?</s>
      <s id="b.LUK.10.2.3">Tuma asamtai ni takarniuri akupkat tusarum Nerentin seatarum.</s>
     </seg>
     <seg type="verse" id="b.LUK.10.3">
      <s id="b.LUK.10.3.1">Wetarum.</s>
      <s id="b.LUK.10.3.2">Atumka murikiua Núninaitrume.</s>
      <s id="b.LUK.10.3.3">Uunt yawa yujamua Núninnium tsuumai ámunam akupeajrume.</s>
     </seg>
     <seg type="verse" id="b.LUK.10.4">
      <s id="b.LUK.10.4.1">Yurumkasha, kuitcha, sapatcha Júkiirap; shuarjai Jintiá áujmamsatai tusarum wajasairap.</s>
     </seg>
     <seg type="verse" id="b.LUK.10.5">
      <s id="b.LUK.10.5.1">Jea wayakrum emka ju titiarum: "Ju jeanam pujuinia nuna Yus shiir awajsarti."</s>
     </seg>
     <seg type="verse" id="b.LUK.10.6">
      <s id="b.LUK.10.6.1">Nérentin "Ee, nuna wakerajai" Tákuinkia Túrunattawai.</s>
      <s id="b.LUK.10.6.2">Tura "Atsá, wakeratsjai" Tákuinkia, "nuinkia Túrunashti" titiarum.</s>
     </seg>
     <seg type="verse" id="b.LUK.10.7">
      <s id="b.LUK.10.7.1">Jeá wayattarmena Nú jeanman pujustarum.</s>
      <s id="b.LUK.10.7.2">Tura ajampramsattarmena nu yuatarum.</s>
      <s id="b.LUK.10.7.3">Warí, takaana nu akinkiashtinkiait.</s>
      <s id="b.LUK.10.7.4">Chíkich jeanam nui werum nui werum ajairap.</s>
     </seg>
     <seg type="verse" id="b.LUK.10.8">
      <s id="b.LUK.10.8.1">Awaintiamawartatna Nú peprunam jearmeka ajampramsartatna nu yuatarum.</s>
     </seg>
     <seg type="verse" id="b.LUK.10.9">
      <s id="b.LUK.10.9.1">Jaa ainia nu Tsuártarum.</s>
      <s id="b.LUK.10.9.2">Túrarum "Yus ju nunkanam akupin ajastin ishichik ajatemsai" nu peprunmaya shuar titiarum.</s>
     </seg>
     <seg type="verse" id="b.LUK.10.10">
      <s id="b.LUK.10.10.1">Iksarmek itiaarmachartatna Nú peprunam jearum, Jintiá wajasrum ju titiarum,</s>
     </seg>
     <seg type="verse" id="b.LUK.10.11">
      <s id="b.LUK.10.11.1">"Yusna nakitra asakrumin, atumi péprurinia nunka ii nawen peema japirar akakekji.</s>
      <s id="b.LUK.10.11.2">Túrasha ju paant nekaatarum: Yus ju nunkanam akupkatin ishichik ajatemsai."</s>
     </seg>
     <seg type="verse" id="b.LUK.10.12">
      <s id="b.LUK.10.12.1">Yusa nekapsatin tsawantri jeamtai nu peprunmaya shuaran ti Asutiáttawai.</s>
      <s id="b.LUK.10.12.2">Yaunchu Sutumanmaya shuaran Asutiámia nujai nankaamas Asutiáttawai.</s>
      <s id="b.LUK.10.12.3">Núnaka paant Tájarme Tímiayi.</s>
     </seg>
     <seg type="verse" id="b.LUK.10.13">
      <s id="b.LUK.10.13.1">`Wáinkiatá, Kurasín péprunmayatiram.</s>
      <s id="b.LUK.10.13.2">Wáinkiatá Petsaitia péprunmayatirmesha.</s>
      <s id="b.LUK.10.13.3">Atumí pépruriin aents tujintiamun ti Túraitjai.</s>
      <s id="b.LUK.10.13.4">Warí, yaunchu Tiru péprunmasha, Setun péprunmasha nu tujintiamu Túramuitkuinkia yaunchu ni Enentáin Yapajiáwaraayi.</s>
      <s id="b.LUK.10.13.5">Túrawar Kúntuts pujutai pushin entsarar yunkunim ajakiaraayi.</s>
     </seg>
     <seg type="verse" id="b.LUK.10.14">
      <s id="b.LUK.10.14.1">Tura atumsha aents tujintiamu Túramu Wáiniatrum yapajiachu asakrumin Tirunmaya tura Setunnumia aentsjai nankaamas Asutniáttarme.</s>
     </seg>
     <seg type="verse" id="b.LUK.10.15">
      <s id="b.LUK.10.15.1">Tura atumsha Kapernáumnumiatirmesha, "ti nankaamantu ajasar nayaimpiniam jeattaji" tu Enentáimtsurmek.</s>
      <s id="b.LUK.10.15.2">Maaj, antsu jaka matsamtainium jeattarme, auka" Tímiayi.</s>
     </seg>
     <seg type="verse" id="b.LUK.10.16">
      <s id="b.LUK.10.16.1">Tura Jesus ni unuiniamurin junasha Tímiayi: "Atumin anturtamainiakka Winiasha anturtuiniawai; atumin nakitramainiakka Winiasha nakitruiniawai; tura Nú arant, Winia nakitrakka Winia akuptukua nunasha nakitiawai."</s>
      <s id="b.LUK.10.16.2">Tú áujas Jesus niin akupkarmiayi.</s>
     </seg>
     <seg type="verse" id="b.LUK.10.17">
      <s id="b.LUK.10.17.1">Ukunam nu setenta unuiniamu warasar waketki Táarmiayi.</s>
      <s id="b.LUK.10.17.2">Tura chichainiak "Uuntá, ame Náarmiin íwianch jiiki akupeam umirtamkamji" tiarmiayi.</s>
     </seg>
     <seg type="verse" id="b.LUK.10.18">
      <s id="b.LUK.10.18.1">Tutai Jesus Tímiayi "Ee, Wisha nayaimpinmaya peem peetna Núnisan, uunt iwianch Satanásan akaiki iniaan Wáinkiamjai.</s>
     </seg>
     <seg type="verse" id="b.LUK.10.19">
      <s id="b.LUK.10.19.1">Atumniaka winia kakarmarun susamjarme, napi najarmasha titin najarmasha yajauch awajtamsairum tusan; tura ii nemasri kakarmari nupetkatniuncha susamjarme.</s>
     </seg>
     <seg type="verse" id="b.LUK.10.20">
      <s id="b.LUK.10.20.1">Túrasha íwianch umirtamkui nu Enentáimsam warasairap.</s>
      <s id="b.LUK.10.20.2">Antsu Atumí naari nayaimpiniam aarma aa asamtai warastarum" Tímiayi Jesus.</s>
     </seg>
     <seg type="verse" id="b.LUK.10.21">
      <s id="b.LUK.10.21.1">Nuinkia ni Enentáin Yusa Wakaní waramtiksam Jesus juna Tímiayi: "Aparú, Ashí nayaimpijiai nunka Uuntrinme; tuma asam ju Túrunamu ti unuimiaru Enentáimtumainia Nuyá úukuitme; antsu uchichia Núnis nankaamantuchu Enentáimtumainia Nú shuar paant awajtusuitme.</s>
      <s id="b.LUK.10.21.2">Ee, Aparú, Núnik wakerichmakum.</s>
      <s id="b.LUK.10.21.3">Tuma asamtai shiir Enentáimtajme, Aparú" Tímiayi.</s>
     </seg>
     <seg type="verse" id="b.LUK.10.22">
      <s id="b.LUK.10.22.1">"Winia Apar Ashí surusuiti.</s>
      <s id="b.LUK.10.22.2">Wisha ni Uchiri asamtai Winia nékarui.</s>
      <s id="b.LUK.10.22.3">Tura Chíkich Winia nekas nekarainiatsui.</s>
      <s id="b.LUK.10.22.4">Yus Apancha Wiki nékajai.</s>
      <s id="b.LUK.10.22.5">Tura Wi wakeraj Nú shuaran winia Aparun paant awajtajai.</s>
      <s id="b.LUK.10.22.6">Nú shuarsha winia Aparun nékainiawai."</s>
      <s id="b.LUK.10.22.7">Tu Tímiayi Jesus.</s>
     </seg>
     <seg type="verse" id="b.LUK.10.24">
      <s id="b.LUK.10.24.1">Nuyá ni unuiniamurin iis Tímiayi "Wi Tájarme, Untsurí Yúsnan etserniusha tura uunt akupniusha átum Yamái Wáintrum nuna Wáinkiatniun wakeruiniayatan Wáinkiacharmiayi.</s>
      <s id="b.LUK.10.24.2">Tura átum Yamái ántarme nuna antuktinian wakeruiniayatan antukcharmiayi.</s>
      <s id="b.LUK.10.24.3">Tura Yus achirmaku asakrumin, Wáintrumna nu ti pénkeraiti" Tímiayi.</s>
     </seg>
     <seg type="verse" id="b.LUK.10.25">
      <s id="b.LUK.10.25.1">Nuyá akupkamun jintinkiartin Jesus warintiak chichakat tusa wajatki werimiayi.</s>
      <s id="b.LUK.10.25.2">Werí iniimiayi "Uuntá, wi tuke iwiaaku átaj takun ṡwarinia Túratniuitiaj?"</s>
      <s id="b.LUK.10.25.3">Tímiayi.</s>
     </seg>
     <seg type="verse" id="b.LUK.10.26">
      <s id="b.LUK.10.26.1">Tutai Jesus ayak "ṡYús-Papinium Muisáis aarmanum waritia aarmait.</s>
      <s id="b.LUK.10.26.2">Waritia Enentáimiam?"</s>
      <s id="b.LUK.10.26.3">Tímiayi.</s>
     </seg>
     <seg type="verse" id="b.LUK.10.27">
      <s id="b.LUK.10.27.1">Akupkamun jintinkiartin ayak Tímiayi "Juna tawai: Ti Enentáimsam, tuke Enentáimjai Uunt Yus aneeta.</s>
      <s id="b.LUK.10.27.2">Ame kakarmaram, iwiaakmarmesha Yus iiktusta.</s>
      <s id="b.LUK.10.27.3">Tura ame ayashim aneamna Núnismek ame írutramurmesha aneeta.</s>
      <s id="b.LUK.10.27.4">Núchakait" Tímiayi.</s>
     </seg>
     <seg type="verse" id="b.LUK.10.28">
      <s id="b.LUK.10.28.1">Tutai Jesus Tímiayi "Pénker aimsame.</s>
      <s id="b.LUK.10.28.2">Nu Túrakmeka tuke iwiaaku átatme."</s>
     </seg>
     <seg type="verse" id="b.LUK.10.29">
      <s id="b.LUK.10.29.1">Tutai akupkamun jintinkiartin ni anintramun Kíishtumaktajtsa wakerak "Winia írutramursha ṡya ainia?"</s>
      <s id="b.LUK.10.29.2">Tímiayi.</s>
     </seg>
     <seg type="verse" id="b.LUK.10.30">
      <s id="b.LUK.10.30.1">Takui Jesus Tímiayi "Jerusarénnumia jintia Jirikiú péprunam jeana Nú jintianam aishman wean, kasa aishman tariar ni waririn, pushirincha kasarkarmiayi.</s>
      <s id="b.LUK.10.30.2">Tura katsumkar Mayái ashirak ajuantar ikiukiarmiayi.</s>
     </seg>
     <seg type="verse" id="b.LUK.10.31">
      <s id="b.LUK.10.31.1">Tura Israer-shuar Patri ukunman winis nu aishmankan Wáiniak aya iikian iis ikiukmiayi.</s>
     </seg>
     <seg type="verse" id="b.LUK.10.32">
      <s id="b.LUK.10.32.1">Nuyá ukunam Patri Yáintrisha nu jintianam wesa, nu aishmankan Wáiniak, áyatik iis ikiuak wémiayi.</s>
     </seg>
     <seg type="verse" id="b.LUK.10.33">
      <s id="b.LUK.10.33.1">Tura Nuyá Samaria nunkanmaya aishmansha nu jintianman wesa, nu aishmankan Wáiniak Ní Shuárinchunak Wáitnéntramiayi.</s>
     </seg>
     <seg type="verse" id="b.LUK.10.34">
      <s id="b.LUK.10.34.1">Nuyá nu aishmankan weantuk ni numpamnamurin asuitijiai tura Wíniujai tsuar jaanchjiai penuarmiayi.</s>
      <s id="b.LUK.10.34.2">Tura ni kawairiin ekenak jukimiayi.</s>
      <s id="b.LUK.10.34.3">Tura írar kanutainiam Jukí ejé nu aishmankan pénker Wáinkiamiayi.</s>
     </seg>
     <seg type="verse" id="b.LUK.10.35">
      <s id="b.LUK.10.35.1">Tura kashin tsawarmatai Samarianmaya aishman weak Jimiará Kuítian jusa Jeá nérenniurin susamiayi.</s>
      <s id="b.LUK.10.35.2">Susa Tímiayi "Ju aishman pénker Wáitrukta.</s>
      <s id="b.LUK.10.35.3">Tura wi amaajna ju Táasmataisha wi Wáketkun akiktajme" Tímiayi.</s>
     </seg>
     <seg type="verse" id="b.LUK.10.36">
      <s id="b.LUK.10.36.1">Ayu, ámijiaisha, nu menaintiu ainiana nu, ṡTuá Imiá nekas katsumkamun waitnentramia?"</s>
      <s id="b.LUK.10.36.2">Tímiayi Jesus.</s>
     </seg>
     <seg type="verse" id="b.LUK.10.37">
      <s id="b.LUK.10.37.1">Takui akupkamun jintinkiartin chichaak "Entá, katsumkamun Wáitnentramia Núa" Tímiayi.</s>
      <s id="b.LUK.10.37.2">Tutai Jesus Tímiayi "Amesha weme Núnismek Túrata."</s>
     </seg>
     <seg type="verse" id="b.LUK.10.38">
      <s id="b.LUK.10.38.1">Nuyá Jesus Jintiá wesa Chíkich péprunam jeamiayi.</s>
      <s id="b.LUK.10.38.2">Nu péprunmaya nuwa naari Marta ni jeen itiaamiayi.</s>
     </seg>
     <seg type="verse" id="b.LUK.10.39">
      <s id="b.LUK.10.39.1">Marta kai ámiayi ni naari Marí.</s>
      <s id="b.LUK.10.39.2">Marisha unuiniamun anturkataj tusa Jesusa nawen pujursamiayi.</s>
     </seg>
     <seg type="verse" id="b.LUK.10.40">
      <s id="b.LUK.10.40.1">Tura Mártaka ni takatrin ti Enentáimtak Jesusan weantuk Tímiayi "Uuntá Jesusá, ṡwinia kair takatan winiak iiktursainia nuka Enentáimtsumek?</s>
      <s id="b.LUK.10.40.2">Winia Yáintá turuttia" Tímiayi.</s>
     </seg>
     <seg type="verse" id="b.LUK.10.41">
      <s id="b.LUK.10.41.1">Tutai Jesus Tímiayi "Maaj Martá, Untsurí Túratin ana nu ti Enentáimsam itit awajtamui.</s>
     </seg>
     <seg type="verse" id="b.LUK.10.42">
      <s id="b.LUK.10.42.1">Tura aya chikichik nekas Túratniuiti.</s>
      <s id="b.LUK.10.42.2">Marikia nekas pénker ana nuna achikiai.</s>
      <s id="b.LUK.10.42.3">Nusha penké jurunkishtatui" Tímiayi.</s>
     </seg>
    </div>
    <div type="chapter" id="b.LUK.11">
     <seg type="verse" id="b.LUK.11.1">
      <s id="b.LUK.11.1.1">Chíkich tsawantai Jesus Yúsan áujsataj tusa atsamunam pujumiayi.</s>
      <s id="b.LUK.11.1.2">Aujsua amikmatai ni unuiniamuri chikichik Niin Tímiayi "Uuntá, imiakratin Juan ni unuiniamurin unuiniamia Núnismek Yus áujsatin unuitiurta."</s>
     </seg>
     <seg type="verse" id="b.LUK.11.2">
      <s id="b.LUK.11.2.1">Tutai Jesus Tímiayi "Yus áujkuram ju titiarum: Aparu Yus, nayaimpiniam pujamna nu, ii Aparínme.</s>
      <s id="b.LUK.11.2.2">Ame Náarmincha shuar ántar pachischarti.</s>
      <s id="b.LUK.11.2.3">Ashí aentsnum ame akupkatin tsawantrum wari jeati.</s>
      <s id="b.LUK.11.2.4">Ame wakeramuram nayaimpiniam umikma ana Núnisan ju nunkanmasha Uminkiatí.</s>
     </seg>
     <seg type="verse" id="b.LUK.11.3">
      <s id="b.LUK.11.3.1">Aparú, ii yurumkari Ashí tsawant amasta.</s>
     </seg>
     <seg type="verse" id="b.LUK.11.4">
      <s id="b.LUK.11.4.1">Tura winia nemasrun tsankurajna Núnismek, Aparú, winia tunaaru tumashrisha tsankurturta.</s>
      <s id="b.LUK.11.4.2">Tunáa wakeruktin tsankatrukaip.</s>
      <s id="b.LUK.11.4.3">Antsu Ashí tunaanumia uwemtikrurta."</s>
     </seg>
     <seg type="verse" id="b.LUK.11.6">
      <s id="b.LUK.11.6.1">Nuyá Jesus juna Tímiayi.</s>
      <s id="b.LUK.11.6.2">"Wats, ju Titiái.</s>
      <s id="b.LUK.11.6.3">Kashi ajapén amikrum werishtameash.</s>
      <s id="b.LUK.11.6.4">Tura "Winia amikiur yajaya winia jearui yama tayi.</s>
      <s id="b.LUK.11.6.5">Tura ajamsatniun penké takaktsujai.</s>
      <s id="b.LUK.11.6.6">Tuma asamtai amikru, menaintiu apatuk Ajamprustá" Tíchatameash.</s>
     </seg>
     <seg type="verse" id="b.LUK.11.7">
      <s id="b.LUK.11.7.1">Tura nii init pujusan chichaak "Warí, Wáitisha epenmiaiti, tura winia uchirsha wijiai Ashí tepeenawai.</s>
      <s id="b.LUK.11.7.2">Itiur nantakniak amastaj.</s>
      <s id="b.LUK.11.7.3">Itit awajtipia" turamchanpiash.</s>
     </seg>
     <seg type="verse" id="b.LUK.11.8">
      <s id="b.LUK.11.8.1">Wats, paant Tájarme, niisha amikrum asa, nantaki ikiatmastinian nakitiayat, itit awajtin tusa nantaki Ashí wakeramna nuna suramsattawai.</s>
     </seg>
     <seg type="verse" id="b.LUK.11.9">
      <s id="b.LUK.11.9.1">Tuma asamtai Tájarme: Yus seatarum; Túrakrumin suramsattarme.</s>
      <s id="b.LUK.11.9.2">Eakrumka Wáinkiattarme.</s>
      <s id="b.LUK.11.9.3">"Winiajai" Tákurmin awaintiamattarme.</s>
     </seg>
     <seg type="verse" id="b.LUK.11.10">
      <s id="b.LUK.11.10.1">Seana Núnaka Suíniatsuk.</s>
      <s id="b.LUK.11.10.2">Eana nuka Wáintsuk.</s>
      <s id="b.LUK.11.10.3">"Winiajai" tuinia Núnaka awainiatsuk.'</s>
     </seg>
     <seg type="verse" id="b.LUK.11.11">
      <s id="b.LUK.11.11.1">`Wats, átum uchirtintiram, ame uchiram apatkun seatmakui ṡkayaash Súsaintiam?</s>
      <s id="b.LUK.11.11.2">Namakan seatmakui ṡNapíash Súsaintiam?</s>
     </seg>
     <seg type="verse" id="b.LUK.11.12">
      <s id="b.LUK.11.12.1">Nujintian seatmakuisha ṡtitinkiash Súsaintiam?</s>
     </seg>
     <seg type="verse" id="b.LUK.11.13">
      <s id="b.LUK.11.13.1">Warí, átum Imiá yajauchitirmesha Atumí uchiri pénker ana nu tuke Súchakaitrum.</s>
      <s id="b.LUK.11.13.2">Atumí Apari nayaimpiniam pujana nu, seakrumninkia Nú nankaamas ni Wakanin suramsattawai."</s>
      <s id="b.LUK.11.13.3">Tu unuiniamiayi.</s>
     </seg>
     <seg type="verse" id="b.LUK.11.14">
      <s id="b.LUK.11.14.1">Shuar iwianchruku asa chichachu ámiayi.</s>
      <s id="b.LUK.11.14.2">Nuna Enentáiyan nu iwianchin Jesus jiiki akupkamiayi.</s>
      <s id="b.LUK.11.14.3">Iwianch jiinkimtai chichachu chichasmiayi.</s>
      <s id="b.LUK.11.14.4">Túramtai shuar nui pujuarmia nu ti Enentáimprarmiayi.</s>
     </seg>
     <seg type="verse" id="b.LUK.11.15">
      <s id="b.LUK.11.15.1">Tura Chíkich tiarmiayi "Juka iwianchi Kapitiántri Satanásan, ni Chíkich naari Pirsepún umirniuiti.</s>
      <s id="b.LUK.11.15.2">Tuma asa nuna kakarmarijiai iwianchin jiiki akupeawai."</s>
     </seg>
     <seg type="verse" id="b.LUK.11.16">
      <s id="b.LUK.11.16.1">Tura Chíkichkia, nekas Yúsnumia taawashit tusar "Nayaimpinmaya kakaram ana nu iniakmasam aents tujintiamu Túrata" Jesusan tiarmiayi.</s>
     </seg>
     <seg type="verse" id="b.LUK.11.17">
      <s id="b.LUK.11.17.1">Tura Jesus tu Enentáimiainian neka asa Tímiayi "Núu nunkanmayan shuar nuamtak kajernaiyakuinkia Nú nunka Wárik meserchattawak; nuamtak shuarsha ni shuarijiai kajernaiyaksha amunaikchartatuak.</s>
     </seg>
     <seg type="verse" id="b.LUK.11.18">
      <s id="b.LUK.11.18.1">Wíniaka "Pirsepú iwianchi kakarmarijiai iwianchin jiiki akupeawai" Túruttsurmek.</s>
      <s id="b.LUK.11.18.2">Tuma asamtai Tájarme, uunt iwianch Satanás naartin, ni suntarijiai kajernaiyaksha ṡitiur tuke kakaram átin~ki?</s>
     </seg>
     <seg type="verse" id="b.LUK.11.19">
      <s id="b.LUK.11.19.1">Tura Wi Pirsepú kakarmarijiai iwianchin jiiki akupeakuinkia, atumi shuarisha ṡyana kakarmarijiain iwianchin jiiki akupena?</s>
      <s id="b.LUK.11.19.2">Niisha "iwianchi kakarmarijiai Túrichuitji" tuiniaisha ṡitiura Winiasha, "iwianchi kakarmarijiai Túraiti" turutminiaitrum?</s>
     </seg>
     <seg type="verse" id="b.LUK.11.20">
      <s id="b.LUK.11.20.1">Wikia Yusa kakarmarijiai iwianchin jiikin akupeajai.</s>
      <s id="b.LUK.11.20.2">Nu nekaarum Yus atumi Enentáin akupin ajasuana nu nékarme.'</s>
     </seg>
     <seg type="verse" id="b.LUK.11.21">
      <s id="b.LUK.11.21.1">`Kakaram aishman Kíishtumaktajtsa iwiarnar wajas jeen Wáinkiui, ni wariri init ana nusha Tímiatrusan ainiawai.</s>
     </seg>
     <seg type="verse" id="b.LUK.11.22">
      <s id="b.LUK.11.22.1">Antsu niijiai nankaamas kakaram ana nu winiakka nupetkashtatuak.</s>
      <s id="b.LUK.11.22.2">Tura Kíishtumaktinian iwiar takakman jurawai.</s>
      <s id="b.LUK.11.22.3">Tura Kasamkámun ni amikrin Súawai.</s>
      <s id="b.LUK.11.22.4">Kakaram aishman iwianchin nakumeawai.</s>
      <s id="b.LUK.11.22.5">Tura nujai nankaamas kakaram aishman Winia nakumprawai.</s>
     </seg>
     <seg type="verse" id="b.LUK.11.23">
      <s id="b.LUK.11.23.1">Iista.</s>
      <s id="b.LUK.11.23.2">Winia nemartatsna nu winia nemasruiti.</s>
      <s id="b.LUK.11.23.3">Núnisan Winia Yáintsuna nuka aya itiurchat Nájateawai.'</s>
     </seg>
     <seg type="verse" id="b.LUK.11.24">
      <s id="b.LUK.11.24.1">Nuyá Jesus juna Tímiayi: `Shuara Enentáiya íwianch jiinki ayamprataj tusa yumi penké Yútatsna nui wéawai.</s>
      <s id="b.LUK.11.24.2">Tura ayampratniun Wáincha asa ataksha waketkitniun Enentáimui.</s>
      <s id="b.LUK.11.24.3">"Wi Jíinkimiaj nuin waketkitjai" tawai.</s>
     </seg>
     <seg type="verse" id="b.LUK.11.25">
      <s id="b.LUK.11.25.1">Tura waketki pénker iwiaramun tura ankant aan Wáiniui.</s>
     </seg>
     <seg type="verse" id="b.LUK.11.26">
      <s id="b.LUK.11.26.1">Nuna Wáiniak, ni ain siati iwianchin niijiai nankaamas yajaunchin Itiá Enkemáwartatui.</s>
      <s id="b.LUK.11.26.2">Túrunamtai nu shuar nuiki nuna nankaamas yajauch ajastatui."</s>
      <s id="b.LUK.11.26.3">Tu Tímiayi Jesus.</s>
     </seg>
     <seg type="verse" id="b.LUK.11.27">
      <s id="b.LUK.11.27.1">Shuar iruniarmia nui Jesus nuna chichaa pujai, nuwa untsumuk "Ame nukun Yus ti Yáinkiai.</s>
      <s id="b.LUK.11.27.2">Ni ampujén ame pujuschamkam.</s>
      <s id="b.LUK.11.27.3">Amin amuntstamachmakam" Tímiayi.</s>
     </seg>
     <seg type="verse" id="b.LUK.11.28">
      <s id="b.LUK.11.28.1">Tutai Jesus Tímiayi "Antsu ni chichamen antukar umirainia nuna, nukurjai nankaamas Yus ti Yáinkiaru ainiawai, tajai" Tímiayi.</s>
     </seg>
     <seg type="verse" id="b.LUK.11.29">
      <s id="b.LUK.11.29.1">Shuar Untsurí Niin Káunkarmatai Jesus Tímiayi "Yamaiya shuarka yajauch ainiawai.</s>
      <s id="b.LUK.11.29.2">Yajauch ásar, chichartuiniak "Nekas Yúsnumiaitkiumka aents tujintiamua nu Túram Yusa kakarmari iniakmasta" turutainiawai.</s>
      <s id="b.LUK.11.29.3">Túrasha áyatik yaunchu Junas Túrunamujai iniakmasmia nujain nekaatin ainiawai.</s>
     </seg>
     <seg type="verse" id="b.LUK.11.30">
      <s id="b.LUK.11.30.1">Kame Junas Túrunamujai Níniwi péprunmaya shuaran yaunchu Yus ni kakarmarin iniakmasmia Núnisan yamaisha Aents Ajasu tutainjiana nu Wi Túrunamujai Yuska ni kakarmarin iniakturmastatrume.</s>
     </seg>
     <seg type="verse" id="b.LUK.11.31">
      <s id="b.LUK.11.31.1">Yaunchu Sarumún uunt akupin pujai Sepa Núnkanmaya nuwa akupin Sarumunka chichamen nekaataj tusa ti jeashtanmaya Támiayi.</s>
      <s id="b.LUK.11.31.2">Tura yamaikia Sarumunjai nankaamas pujai átumka anturtatsrume.</s>
      <s id="b.LUK.11.31.3">Tuma asamtai Wi Tájarme, Yus Ashí shuaran nekapsattana nu tsawant jeamtai nu nuwa, akupniun pénker anturka asamtai, Yus iimianum pénker átatui.</s>
      <s id="b.LUK.11.31.4">Antsu atumsha Winia anturtukcha asakrumin Yus iimianum yajauch átatrume.</s>
     </seg>
     <seg type="verse" id="b.LUK.11.32">
      <s id="b.LUK.11.32.1">Tura Yúsnan etserin Junas Níniwi péprunmaya shuarnum Yus Chichaman etserkamtai nu shuar ni tunaarin Enentáimtusar Enentáin Yapajiáwarmiayi.</s>
      <s id="b.LUK.11.32.2">Tura jui Yamái Junasjai nankaamas etserin pujajai.</s>
      <s id="b.LUK.11.32.3">ḂTuma asamtai nekapsatin tsawant jeamtai Níniwinmaya shuar yamaiya shuar árumna nuna sumamtikramattarme!'</s>
     </seg>
     <seg type="verse" id="b.LUK.11.33">
      <s id="b.LUK.11.33.1">`ṡShirikip ekeemakar úuktinkiait?</s>
      <s id="b.LUK.11.33.2">Pitiaknumsha enkeashtiniaiti.</s>
      <s id="b.LUK.11.33.3">Antsu shuar Jeá wayana nu paant iimsat tusar Yakí ekensatniuiti.</s>
     </seg>
     <seg type="verse" id="b.LUK.11.34">
      <s id="b.LUK.11.34.1">Ame Jíimijiai Wáinkiam nujai wekasatin nekaattame.</s>
      <s id="b.LUK.11.34.2">Tuma asamtai ame jiimijiai pénker ana nu Wáinkiumka pénker wekasattame; antsu ame jiimijiai yajauch ana nu Wáinkiumka, kiritniunam wekasatniua Núnisan yajauchiniam wekasattame.</s>
     </seg>
     <seg type="verse" id="b.LUK.11.35">
      <s id="b.LUK.11.35.1">Anearta.</s>
      <s id="b.LUK.11.35.2">Enentáimin Tsáapin ana nu kiritin ajaschati tusam anearam wekasata.</s>
     </seg>
     <seg type="verse" id="b.LUK.11.36">
      <s id="b.LUK.11.36.1">Ame ayashmiin kirit ajatsuk aya Tsáapniniaitkiuinkia, shirikip paant awajea Núnisan Ashí paant Wáinkiattame" Tímiayi.</s>
     </seg>
     <seg type="verse" id="b.LUK.11.37">
      <s id="b.LUK.11.37.1">Jesus chichasua amikmatai Pariséu shuar, winia jearui Yurumáitia tusa untsukmiayi.</s>
      <s id="b.LUK.11.37.2">Tutai Jesus Wayá misanam pujusmiayi.</s>
     </seg>
     <seg type="verse" id="b.LUK.11.38">
      <s id="b.LUK.11.38.1">Tura Israer-shuar ikijmiartin ana nuna Túrutsuk aya pujakui Pariséusha nuna Wáiniak "maa ṡurukamtia tura?" tu Enentáimsamiayi.</s>
     </seg>
     <seg type="verse" id="b.LUK.11.39">
      <s id="b.LUK.11.39.1">Tura Uunt Jesus Tímiayi "Pariséutirmeka Atumí yurumtairi aya Pátatek nijiaktin ti wakeriniaitrume.</s>
      <s id="b.LUK.11.39.2">Atumsha nu yurumtaijiai méteketrume.</s>
      <s id="b.LUK.11.39.3">Pátatek pénker Túrarme.</s>
      <s id="b.LUK.11.39.4">Tura Atumí Enentáinkia kasamkatniusha tura yajauchia nusha piakuiti.</s>
     </seg>
     <seg type="verse" id="b.LUK.11.40">
      <s id="b.LUK.11.40.1">ḂEnentáimcha!</s>
      <s id="b.LUK.11.40.2">Warí, Ashí Pátatek Wáiniaj~i nuna Yus najanachmakia; tura init paantcha ana nunasha Yúsak najanachmakia.</s>
     </seg>
     <seg type="verse" id="b.LUK.11.42">
      <s id="b.LUK.11.42.1">Aneartarum, Pariséutirmesha.</s>
      <s id="b.LUK.11.42.2">Aya nuka méntasha, anissha tura aya apatkusha Yus Súsatin ti Enentáimprume.</s>
      <s id="b.LUK.11.42.3">Nukasha tsuriasrum apatkusha tias ana Nuyá chikichik achikrum, Yúsnaiti Tátsurmek.</s>
      <s id="b.LUK.11.42.4">Tura antsu nu Túratin iniaitsuk pénker wekasatniusha, Yus anenmarmena nusha pénker Enentáimsatniuitrume.</s>
      <s id="b.LUK.11.42.5">Wats init, Enentáimin ana Nútiksarmek jusam susarta.</s>
      <s id="b.LUK.11.42.6">Nuinkia Ashí chamir átatui.'</s>
     </seg>
     <seg type="verse" id="b.LUK.11.43">
      <s id="b.LUK.11.43.1">`Tura aneartarum Pariséutirmesha.</s>
      <s id="b.LUK.11.43.2">Yus áujtai jeanam penkeri pujutainium pujustin wakerarme.</s>
      <s id="b.LUK.11.43.3">Tura Jintiá aents iimiainiamunam ti shiir áujtusarat tusarum wakerarme.'</s>
     </seg>
     <seg type="verse" id="b.LUK.11.44">
      <s id="b.LUK.11.44.1">`Jintinniutirmesha, Pariséutirmesha Mái-metek aneartarum.</s>
      <s id="b.LUK.11.44.2">ḂAntar shiir chichamtinia!</s>
      <s id="b.LUK.11.44.3">Iwiarsamu paantcha Núniniaitrume.</s>
      <s id="b.LUK.11.44.4">Shuar nu nankaamaksha Nájamiat nékatsui.</s>
      <s id="b.LUK.11.44.5">Núnisan shuar atumi chichame antukar yajauchia nuna nekartamtsurme."</s>
     </seg>
     <seg type="verse" id="b.LUK.11.45">
      <s id="b.LUK.11.45.1">Nuikia Israer-shuara jintinniuri chikichik Jesusan chicharuk Tímiayi "Uuntá, nu Tákum incha yajauch chichareame."</s>
     </seg>
     <seg type="verse" id="b.LUK.11.46">
      <s id="b.LUK.11.46.1">Tutai Jesus Tímiayi "Atumsha jintinniutiram aneartarum.</s>
      <s id="b.LUK.11.46.2">Atumi akupkamurijiai Káarak ti kijin entsakchamnia Súarme.</s>
      <s id="b.LUK.11.46.3">Tura átumka Yáintaj tusarum Atumí uwejejaisha penké ántiatsrume.'</s>
     </seg>
     <seg type="verse" id="b.LUK.11.47">
      <s id="b.LUK.11.47.1">`Aneartarum Tájarme.</s>
      <s id="b.LUK.11.47.2">Yaunchu Atumí uuntri Yúsnan étserniun Máawarmia nuna iwiarsamuri átum jeamniuitrume nu etserin ti pénker ásarmatai kajinmatkishtin.</s>
     </seg>
     <seg type="verse" id="b.LUK.11.48">
      <s id="b.LUK.11.48.1">Nu Túrakrum Atumí uuntri Túrawarmia nu, "yajauchichuiti" tarume.</s>
      <s id="b.LUK.11.48.2">Warí, niisha Máawarmiayi, tura atumsha Máawarai Táyatrum niijiai méteketrume.</s>
      <s id="b.LUK.11.48.3">Warí, Yúsnan etserniu iwiarsamurin jeamkuram atumek sumamarme.'</s>
     </seg>
     <seg type="verse" id="b.LUK.11.49">
      <s id="b.LUK.11.49.1">`Atumí Túramurin Nekáa Yus juna yaunchu Tímiayi: "Winia etserturniun tura winia akatramurnasha niin akuptukartatjai.</s>
      <s id="b.LUK.11.49.2">Túramtai chikichnaka Máawartatui, tura chikichnaka pataatukartatui."</s>
     </seg>
     <seg type="verse" id="b.LUK.11.50">
      <s id="b.LUK.11.50.1">Tuma asamtai Ashí ni etserniurin maamu ainia nuna, yamaiya aentstirmin Yus sumamtikramattarme.</s>
      <s id="b.LUK.11.50.2">Nunka najanamunmaya Jukí</s>
     </seg>
     <seg type="verse" id="b.LUK.11.51">
      <s id="b.LUK.11.51.1">Yamái ímiajai maamu ainia nuna, kame Apir maamunmaya Jukí Yamái Sakarías maamua Tímiajai anintrustatui.</s>
      <s id="b.LUK.11.51.2">Naman maar Yus sutai ámanum tura Yus-jea ámanum ajapén atenkamunam Máawarmia Nú Sakaríasan tajai.</s>
      <s id="b.LUK.11.51.3">Nu tuma asamtai Tájarme, ni etserniuri maantamnawarmia nuna Yamái matsatrumna Nútirmin aninmasartatui.'</s>
     </seg>
     <seg type="verse" id="b.LUK.11.52">
      <s id="b.LUK.11.52.1">`Jintinniutiram aneartarum.</s>
      <s id="b.LUK.11.52.2">Waiti asakatniua Núnisrumek nekas nekaatin surimiarme.</s>
      <s id="b.LUK.11.52.3">Atumkesha nékatsrume.</s>
      <s id="b.LUK.11.52.4">Tura nekaataj tana nusha suritiarme" Tímiayi.</s>
     </seg>
     <seg type="verse" id="b.LUK.11.54">
      <s id="b.LUK.11.54.1">Jesus nuna takui Pariséusha, jintinniusha ti kajerkarmiayi.</s>
      <s id="b.LUK.11.54.2">Tura nii tana nujai "yajauch Túrame" titiai tusar wakeruiniak Untsurí anintriarmiayi.</s>
     </seg>
    </div>
    <div type="chapter" id="b.LUK.12">
     <seg type="verse" id="b.LUK.12.1">
      <s id="b.LUK.12.1.1">Nu tumai shuar ti Untsurí Káunkarmiayi.</s>
      <s id="b.LUK.12.1.2">Ti kaunka ásar nawen mai-najatnai ajarmiayi.</s>
      <s id="b.LUK.12.1.3">Tura Jesus ni unuiniamurin Tútan juarkimiayi.</s>
      <s id="b.LUK.12.1.4">"Pariséu ántar chichamtin ainiawai.</s>
      <s id="b.LUK.12.1.5">Nuka wakaprutaiya Núnisaiti.</s>
      <s id="b.LUK.12.1.6">Wakaprutaikia nijiamanch yumirnium yama enkeam Páantchaiti.</s>
      <s id="b.LUK.12.1.7">Tura ukunam nekaamniaiti.</s>
     </seg>
     <seg type="verse" id="b.LUK.12.2">
      <s id="b.LUK.12.2.1">Núnisan Ashí paantcha ana nu iwiainiakma átatui.</s>
      <s id="b.LUK.12.2.2">Uukma ana nusha nekaamu átatui.</s>
     </seg>
     <seg type="verse" id="b.LUK.12.3">
      <s id="b.LUK.12.3.1">Nu tuma asamtai, kiritniunam Tímiarmena nusha Tsawái Tsáapin ajasmanum antunkattawai.</s>
      <s id="b.LUK.12.3.2">Tura jea init pujusrum ishishmasrum Tímiarmena nusha áa ti paant etsernaktatui.'</s>
     </seg>
     <seg type="verse" id="b.LUK.12.4">
      <s id="b.LUK.12.4.1">`Amikrutiram, aya ayashmin main ainia nu ashamkairap, Tájarme.</s>
      <s id="b.LUK.12.4.2">Ayashmin maa Nú arantka Máashtatui.</s>
     </seg>
     <seg type="verse" id="b.LUK.12.5">
      <s id="b.LUK.12.5.1">Tura ya nekas ashamkatniuitrum, nuna paant jintintiattajrume.</s>
      <s id="b.LUK.12.5.2">Ame ayashmi maa, Nuyá ámin jinium akuptamkatniun tujintiatsna nu ashamkatarum.</s>
      <s id="b.LUK.12.5.3">Ee, Yus ashamkatarum, Tájarme.'</s>
     </seg>
     <seg type="verse" id="b.LUK.12.6">
      <s id="b.LUK.12.6.1">`Jimiará chinki Ishitiúpchich ishichik kuitjai surukchatniukait.</s>
      <s id="b.LUK.12.6.2">Túrasha Yussha nu chinkin penké kajinmatkishtatui.</s>
     </seg>
     <seg type="verse" id="b.LUK.12.7">
      <s id="b.LUK.12.7.1">Wats, ashamkairap.</s>
      <s id="b.LUK.12.7.2">Untsurí chinkijiai nankaamas Yuska atumin Enentáimturmarme.</s>
      <s id="b.LUK.12.7.3">Warí, ame intiashmin mash Yus nekapmaruiti.'</s>
     </seg>
     <seg type="verse" id="b.LUK.12.8">
      <s id="b.LUK.12.8.1">`Ashí shuar Ashí iimiainiamunam Winia Aents Ajasu tutain, Winia natsantruiniatsna Núnaka, Wisha Yusa suntari iimiainiamunam natsantrashtatjai;</s>
     </seg>
     <seg type="verse" id="b.LUK.12.9">
      <s id="b.LUK.12.9.1">antsu shuar iimiainiamunam Winia natsantrana Núnaka Wisha Yusa suntari iimiainiamunam natsantrattajai.'</s>
     </seg>
     <seg type="verse" id="b.LUK.12.10">
      <s id="b.LUK.12.10.1">`Winia, Aents Ajasu tutain, shuar yajauch chichartakuinkia nusha tsankuramniaiti, tura Yusa Wakaníncha yajauch chicharkuinkia nuka penké tsankurachminiaiti.'</s>
     </seg>
     <seg type="verse" id="b.LUK.12.11">
      <s id="b.LUK.12.11.1">`Wats, Israer-shuar iruntai jeanmasha, tura Israer-shuar Kapitiánniumsha, uuntnumsha juramainiakui, aninmainiakuisha warintiajak tusam ti Enentáimsáip.</s>
     </seg>
     <seg type="verse" id="b.LUK.12.12">
      <s id="b.LUK.12.12.1">Ame aimkiatin jeamtai, Yusa Wakani ame Títiatmena nuna jintintramattawai," tu timiayi.</s>
     </seg>
     <seg type="verse" id="b.LUK.12.13">
      <s id="b.LUK.12.13.1">Chíkich aishman Jesusan Tímiayi "Uuntá, ii Aparí ikiurtamkimiaj nuna yatsur winiasha nakak Surustí, titia" Tímiayi.</s>
     </seg>
     <seg type="verse" id="b.LUK.12.14">
      <s id="b.LUK.12.14.1">Tutai Jesus Tímiayi "Aishmanka, atumin nu Túratin anaikiamukaitiaj."</s>
     </seg>
     <seg type="verse" id="b.LUK.12.15">
      <s id="b.LUK.12.15.1">Nuyá Tímiayi "Pénker Enentáimsatarum.</s>
      <s id="b.LUK.12.15.2">Nii takakna Nújain shuar iwiaaku áchatniuiti.</s>
      <s id="b.LUK.12.15.3">Tuma asamtai Kuítrintin ajastin aya nuke Enentáimsaip."</s>
     </seg>
     <seg type="verse" id="b.LUK.12.16">
      <s id="b.LUK.12.16.1">Nuyá juna métek-taku chichaman unuiniak Tímiayi: "Kuítrintin aishman ni ajariyan arakan ti nukap juukmai.</s>
     </seg>
     <seg type="verse" id="b.LUK.12.17">
      <s id="b.LUK.12.17.1">Tura "ṡTi nukap asamtai tuin ikiustaj.</s>
      <s id="b.LUK.12.17.2">Itiurkatjak?" tu Enentáimsamiai.</s>
     </seg>
     <seg type="verse" id="b.LUK.12.18">
      <s id="b.LUK.12.18.1">Wats, wi nékajai.</s>
      <s id="b.LUK.12.18.2">Winia Ikiutái-jearun ashiran Nú nankaamas uuntan najanatjai.</s>
      <s id="b.LUK.12.18.3">Tura nui Ashí ikiustajai.</s>
     </seg>
     <seg type="verse" id="b.LUK.12.19">
      <s id="b.LUK.12.19.1">Nuinkia Untsurí uwitin shiir pujustinian ikiusman takustatjai.</s>
      <s id="b.LUK.12.19.2">Tuma asamtai, ayampran, Yurumán, umaran shiir pujustatjai" timiai.'</s>
     </seg>
     <seg type="verse" id="b.LUK.12.20">
      <s id="b.LUK.12.20.1">`Tura Yus niin chicharuk timiai "Netse.</s>
      <s id="b.LUK.12.20.2">Yamái kashi jakattame.</s>
      <s id="b.LUK.12.20.3">Nuinkia Imiá Núkap ikiusumna nusha ṡyana átata?" timiai" Tímiayi.</s>
     </seg>
     <seg type="verse" id="b.LUK.12.21">
      <s id="b.LUK.12.21.1">Nuyá Jesus Tímiayi "Shuar ninki Kuítrin ikiauntumna nu, Núnisaiti.</s>
      <s id="b.LUK.12.21.2">Túrasha Yusjai iismaka Kuítrinchaiti."</s>
     </seg>
     <seg type="verse" id="b.LUK.12.22">
      <s id="b.LUK.12.22.1">Nuyá ni unuiniamurin Jesus juna Tímiayi: "Warí yuarik pujustaj~i tura warin entsartaj~i tusarum nuke ti Enentáimsairap.</s>
     </seg>
     <seg type="verse" id="b.LUK.12.23">
      <s id="b.LUK.12.23.1">Yus iwiaaku átinian amasu asa yurumkancha amastatui.</s>
      <s id="b.LUK.12.23.2">Tura ju ayashniasha najana asa entsataincha amastatui.</s>
     </seg>
     <seg type="verse" id="b.LUK.12.24">
      <s id="b.LUK.12.24.1">Chinkisha Enentáimsatarum.</s>
      <s id="b.LUK.12.24.2">Niisha arakmainiatsui.</s>
      <s id="b.LUK.12.24.3">Juuk yurumkan ikiuiniatsui.</s>
      <s id="b.LUK.12.24.4">Tuma ain Yuska ni Yurumátniurin tuke Súawai.</s>
      <s id="b.LUK.12.24.5">Atumsha chinkia Nú nankaamaschakaitrum.</s>
     </seg>
     <seg type="verse" id="b.LUK.12.25">
      <s id="b.LUK.12.25.1">Tura ya shuarak, ti Enentáimtana nujai Nú naya ajasminiait.</s>
     </seg>
     <seg type="verse" id="b.LUK.12.26">
      <s id="b.LUK.12.26.1">Kame Yúpichuch ana nusha Túrachminiaitiatrumsha, ṡurukamtai Chíkich ainia nusha ti Enentáimtarum?'</s>
     </seg>
     <seg type="verse" id="b.LUK.12.27">
      <s id="b.LUK.12.27.1">`Iistá, kukujsha takaachitiat tura Nájanchitiat ti Shíirmach ainiawai.</s>
      <s id="b.LUK.12.27.2">Yaunchu akupin Sarumún ti shiir iwiarmamniuitiat kukujia Tímianchauyayi.</s>
     </seg>
     <seg type="verse" id="b.LUK.12.28">
      <s id="b.LUK.12.28.1">Iis, nupa Yamái tsakaawai tura kashin aents tsupikiar jinium Apeánáwai.</s>
      <s id="b.LUK.12.28.2">Tuma ain Yus ti shiir awajeatsuk.</s>
      <s id="b.LUK.12.28.3">Nuna tura asa atumniasha Nú pénker Wáitmakchattawak. ṡUrukamtai Yus nekas Enentáimtatsrum?</s>
     </seg>
     <seg type="verse" id="b.LUK.12.30">
      <s id="b.LUK.12.30.1">Ju nunkanam ana nu ti pachiirap.</s>
      <s id="b.LUK.12.30.2">Chíkich shuar, Yúsan nékainiatsna nu, warin yuataj~i, warin umartaj~i nuna ti pachiiniawai.</s>
      <s id="b.LUK.12.30.3">Tura atumsha tu Enentáimsairap.</s>
      <s id="b.LUK.12.30.4">Urukatjak, tiirap.</s>
      <s id="b.LUK.12.30.5">Ame Apa nayaimpiniam pujana nu, Ashí atsumarmena nuna nékawai.</s>
     </seg>
     <seg type="verse" id="b.LUK.12.31">
      <s id="b.LUK.12.31.1">Antsu emka Yusna nu Enentáimtustarum.</s>
      <s id="b.LUK.12.31.2">Túrakrumninkia atsumamna nuna Yus suramsattawai.'</s>
     </seg>
     <seg type="verse" id="b.LUK.12.32">
      <s id="b.LUK.12.32.1">`Winia murikrutiram ashamkairap.</s>
      <s id="b.LUK.12.32.2">Untsuríchuitrume.</s>
      <s id="b.LUK.12.32.3">Túrasha Atumí Apari ni akuptairiin pachitmaktasa ti wakerutmarme.</s>
     </seg>
     <seg type="verse" id="b.LUK.12.34">
      <s id="b.LUK.12.34.1">Kuítrum tui aa, nui tuke Enentáimtittiarme.</s>
      <s id="b.LUK.12.34.2">Tume asamtai takakrumna nu surukrum atsumainia nu susatarum.</s>
      <s id="b.LUK.12.34.3">Nuka enketai arut ajatsna nui enkeatniua Núniskete.</s>
      <s id="b.LUK.12.34.4">Túrakrum nayaimpinmaya kuit amuatsna nu íkiauwearme.</s>
      <s id="b.LUK.12.34.5">Nuisha kasa nu kuitian kasamkataj tusa wayachminiaiti, tura kayaasha nu kuitian Yúatniun tujintiawai.'</s>
     </seg>
     <seg type="verse" id="b.LUK.12.36">
      <s id="b.LUK.12.36.1">`Ju Enentáimsatarum.</s>
      <s id="b.LUK.12.36.2">Ni uuntri nuatnaikiatin Námpernumia taa, "uraitia" takui, takarniuri jinia ekeemakar Wárik urattiai tusar Nakáa pujuiniawai.</s>
      <s id="b.LUK.12.36.3">Atumsha Núnisrumek Wi atumi Uuntri Támatai, shiir itiaatai tusarum anearum wekasatarum.</s>
     </seg>
     <seg type="verse" id="b.LUK.12.37">
      <s id="b.LUK.12.37.1">Ni uuntri taak Iwiáa pujuinian Wáinkiarai nuka shiir pujuiniawai.</s>
      <s id="b.LUK.12.37.2">Nu uuntak iwiar, "misanam pujustarum" ni takarniurin Títiatui tura yurumkan Súsartatui.</s>
     </seg>
     <seg type="verse" id="b.LUK.12.38">
      <s id="b.LUK.12.38.1">Kashi ajapén taaksha tura tsawaana ai taaksha ni takarniurin Iwiáa pujuinian Wáinkiuinka, nu takarin shiir pujuiniawai.</s>
     </seg>
     <seg type="verse" id="b.LUK.12.39">
      <s id="b.LUK.12.39.1">Tura jusha nekaatarum.</s>
      <s id="b.LUK.12.39.2">Jeenniua nu, kasa Tátinian nékaitkiunka, Iwiáa pujusaayi.</s>
      <s id="b.LUK.12.39.3">Kasa Wayá kasamkatniun suritkiaayi.</s>
     </seg>
     <seg type="verse" id="b.LUK.12.40">
      <s id="b.LUK.12.40.1">Atumsha Núnisrumek, anearum pujustarum.</s>
      <s id="b.LUK.12.40.2">Wi Aents Ajasu tutai aya aneachmanum Tátatjai" Tímiayi.</s>
     </seg>
     <seg type="verse" id="b.LUK.12.41">
      <s id="b.LUK.12.41.1">Nuyá Pítiur aniasmiayi "ṡAya ínkik unuiniartaj tusam nu métek-taku chicham Támek.</s>
      <s id="b.LUK.12.41.2">Kame Ashí nekaawarat tusamek tame?'</s>
      <s id="b.LUK.12.41.3">Tímiayi.</s>
     </seg>
     <seg type="verse" id="b.LUK.12.42">
      <s id="b.LUK.12.42.1">Tutai Jesus Tímiayi "Atumsha pénker takatan Wáinniua Núnisketrume.</s>
      <s id="b.LUK.12.42.2">Takatan Wáinin ni uuntri takatrin takainia nuna, Yurumátin jeamtai, ayurkamna Núiti ni uuntrin shiir umirna nu, tura pénker Enentáimtana nu.</s>
     </seg>
     <seg type="verse" id="b.LUK.12.43">
      <s id="b.LUK.12.43.1">Ni uuntri taa, takatrin Tímiatrusan Túran Wáinkiuinkia nu Wáinniusha shiir Enentáimsamniaiti.</s>
     </seg>
     <seg type="verse" id="b.LUK.12.44">
      <s id="b.LUK.12.44.1">Umirin asamtai, ni uuntri Ashí ni waririn Wáitrukat tusa apujsattawai.</s>
      <s id="b.LUK.12.44.2">Nuna paant Tájarme.</s>
     </seg>
     <seg type="verse" id="b.LUK.12.45">
      <s id="b.LUK.12.45.1">Tura nu takatan Wáinniusha "úuntur wau Táchattawai" tu Enentáimias, ni uuntri takarniurin yajauch awajeakuinkia tura ninki ti Yurumá, ti umar nampeakuinkia,</s>
     </seg>
     <seg type="verse" id="b.LUK.12.46">
      <s id="b.LUK.12.46.1">nuinkia ni uuntri ni Nákachmanum aya aneachma taa ti Asutiáttawai.</s>
      <s id="b.LUK.12.46.2">Umichu pujuinia nui akupkattawai.'</s>
     </seg>
     <seg type="verse" id="b.LUK.12.47">
      <s id="b.LUK.12.47.1">`Takarin ni uuntri wakera nuna nékayat, iwiartsuk umitsuk pujakka ti awatramu átatui.</s>
     </seg>
     <seg type="verse" id="b.LUK.12.48">
      <s id="b.LUK.12.48.1">Túrasha takarin nékachu asa, Asutniámnia Túrakka, ishichik awatnartatui.</s>
      <s id="b.LUK.12.48.2">Núkap susamu ana Núnaka Núkap seawartatui.</s>
      <s id="b.LUK.12.48.3">Núkap ataksamu ana Núnaka Núnisan nankaamas seawartatui.'</s>
     </seg>
     <seg type="verse" id="b.LUK.12.49">
      <s id="b.LUK.12.49.1">`Jijiai nekapsatniua Nútiksanak nunkanam jinia ikiapartaj tusan tamajai.</s>
      <s id="b.LUK.12.49.2">Tura Túrunat tusan ti wakerajai.</s>
     </seg>
     <seg type="verse" id="b.LUK.12.50">
      <s id="b.LUK.12.50.1">Imiantinia Núnisan itiurchat ukatruktatui.</s>
      <s id="b.LUK.12.50.2">Nusha Wárik amuukat tusan ti wakerajai.</s>
     </seg>
     <seg type="verse" id="b.LUK.12.51">
      <s id="b.LUK.12.51.1">"Ashí shuar shiir pujusarat tusa Táwiti" tu Enentáimturumek.</s>
      <s id="b.LUK.12.51.2">Núchaiti.</s>
      <s id="b.LUK.12.51.3">Antsu shuar tesanairat tusan Táwitjai.</s>
     </seg>
     <seg type="verse" id="b.LUK.12.52">
      <s id="b.LUK.12.52.1">Yamái jukimiutak Chikichík shuarnum senku ainia nu akannakartatui; menaintiu shuar ni shuarin Jímiaran nakitrartatui.</s>
      <s id="b.LUK.12.52.2">Jímiarsha ni shuarin menaintiun nakitrartatui.</s>
     </seg>
     <seg type="verse" id="b.LUK.12.53">
      <s id="b.LUK.12.53.1">Apasha ni Uchirín nakitrattawai.</s>
      <s id="b.LUK.12.53.2">Núnisan uchisha ni Aparín nakitrattawai.</s>
      <s id="b.LUK.12.53.3">Nukusha ni nawantrin nakitrattawai, nawantrisha Nukurín nakitrattawai.</s>
      <s id="b.LUK.12.53.4">Tsatsarisha ni najatin nakitrattawai; najatisha tsatsarin nakitrattawai."</s>
     </seg>
     <seg type="verse" id="b.LUK.12.54">
      <s id="b.LUK.12.54.1">Jesus aentsun chicharuk junasha Tímiayi "Atumsha nantu akaatainmaani kiarmatai "yutuktatui" Tátsurmek.</s>
      <s id="b.LUK.12.54.2">Nusha nekas Tárume.</s>
     </seg>
     <seg type="verse" id="b.LUK.12.55">
      <s id="b.LUK.12.55.1">Tura anaarania nase Násenkamtai "séejik átatui" Tárume.</s>
      <s id="b.LUK.12.55.2">Tura nekas Tárume.</s>
     </seg>
     <seg type="verse" id="b.LUK.12.56">
      <s id="b.LUK.12.56.1">Yuranminmasha nunkanmasha Túruna nu nékarme.</s>
      <s id="b.LUK.12.56.2">Túmaitiatrumsha ju tsawantai Túrunattana nusha ṡitiura nékatsrum?</s>
      <s id="b.LUK.12.56.3">ḂMaaj, ántraitrume!"</s>
     </seg>
     <seg type="verse" id="b.LUK.12.57">
      <s id="b.LUK.12.57.1">`Túrasha pénker ana nusha ṡurukamtai atumek Enentáimsarum Wáintsuram?</s>
     </seg>
     <seg type="verse" id="b.LUK.12.58">
      <s id="b.LUK.12.58.1">Irutramuram uuntnum Júramkuinkia jintia wésamek "nuamtak iwiarartai" Titiá.</s>
      <s id="b.LUK.12.58.2">Túrachkumninkia akupniunam juramkittiame.</s>
      <s id="b.LUK.12.58.3">Tura niisha suntarnum akuptamkattame.</s>
      <s id="b.LUK.12.58.4">Tura niisha sepunam enketmattawai.</s>
     </seg>
     <seg type="verse" id="b.LUK.12.59">
      <s id="b.LUK.12.59.1">Tura nekas tajai, nui enkemamka Ashí rearchisha akikmachkumka Jíinkishtatme" Tímiayi.</s>
     </seg>
    </div>
    <div type="chapter" id="b.LUK.13">
     <seg type="verse" id="b.LUK.13.1">
      <s id="b.LUK.13.1.1">Nu tsawantin Chícham ujaktai tusar Jesusan tariarmiayi.</s>
      <s id="b.LUK.13.1.2">Kariréa nunkanam Israer-shuar ni waakarin Máawar Yus susatai tusar pujuiniai, Piratu niin maa, nuna numpen waaka numpejai pachimpramun ujakarmiayi.</s>
     </seg>
     <seg type="verse" id="b.LUK.13.2">
      <s id="b.LUK.13.2.1">Tura Jesus Tímiayi "ṡWarí Enentáimsarum?</s>
      <s id="b.LUK.13.2.2">Kariréanmaya aishman Tárumna nu, Chíkich Kariréanmaya aishmanjai nankaamas yajauch ásar Túrunawarai ṡtu Enentáimprumek?</s>
     </seg>
     <seg type="verse" id="b.LUK.13.3">
      <s id="b.LUK.13.3.1">Atsá; Atumí Enentái Yapajiáchkurmeka Núnisrumek atumsha jakattarme.</s>
      <s id="b.LUK.13.3.2">Nuna paant Tájarme, Tímiayi.</s>
     </seg>
     <seg type="verse" id="b.LUK.13.4">
      <s id="b.LUK.13.4.1">Tura Tiasiúchu aishman Yakí jea Seruí kupiniak iniaak nekenkarmiania nu, ṡWarí Enentáimtarum?</s>
      <s id="b.LUK.13.4.2">Chíkich Jerusarénnumia shuarjai nankaamas Tunáa ásar Túrunawarai ṡtu Enentáimprumek?</s>
     </seg>
     <seg type="verse" id="b.LUK.13.5">
      <s id="b.LUK.13.5.1">Atsá, Tájarme.</s>
      <s id="b.LUK.13.5.2">Atumí Enentái Yapajiáchkurmeka Núnisrumek atumsha jakattarme."</s>
     </seg>
     <seg type="verse" id="b.LUK.13.6">
      <s id="b.LUK.13.6.1">Junasha Jesus métek-taku chichaman Tímiauyi.</s>
      <s id="b.LUK.13.6.2">Júiti: Shuar ni ajariin iikiu numin araamun takakuyi.</s>
      <s id="b.LUK.13.6.3">Nerekchiash tusa iyumai.</s>
      <s id="b.LUK.13.6.4">Túrasha nere atsumai.</s>
     </seg>
     <seg type="verse" id="b.LUK.13.7">
      <s id="b.LUK.13.7.1">Nuinkia ni ajarin Wáinniun timiai "Antukta, Menaintiú uwitin juna nere átai tusan Waketrú pujajai; Túrasha penké Wáinkiachjai.</s>
      <s id="b.LUK.13.7.2">Ajakta. ṡUrukamtai ántrash wajastata?"</s>
     </seg>
     <seg type="verse" id="b.LUK.13.8">
      <s id="b.LUK.13.8.1">Tutai Ajá Wáinin timiai "Atsá, Uuntá; ju uwitin Wajastí.</s>
      <s id="b.LUK.13.8.2">Wajamurin takarsatjai tura pénker nunkan matsatkatjai.</s>
     </seg>
     <seg type="verse" id="b.LUK.13.9">
      <s id="b.LUK.13.9.1">Nujai nerekchampiash.</s>
      <s id="b.LUK.13.9.2">Tura tuke nereachkuinkia nuinkia ajakta" timiai", Tímiayi.</s>
     </seg>
     <seg type="verse" id="b.LUK.13.10">
      <s id="b.LUK.13.10.1">Ayampratin tsawantai Israer-shuar iruntai jeanam Jesus unuiniak pujumiayi.</s>
     </seg>
     <seg type="verse" id="b.LUK.13.11">
      <s id="b.LUK.13.11.1">Nuisha nuwa pujumiayi.</s>
      <s id="b.LUK.13.11.2">Nu nuwasha Tiasiúchu uwitin tuke jaa pujumiayi.</s>
      <s id="b.LUK.13.11.3">Iwianch niin yajauch awajas apuna tuke ikiaramiayi.</s>
      <s id="b.LUK.13.11.4">Túramu asa Pankái nakuenkataj Tukamá penké tujinmiayi.</s>
     </seg>
     <seg type="verse" id="b.LUK.13.12">
      <s id="b.LUK.13.12.1">Jesus nuna Wáiniak, chicharuk "Nawantrú, ame jaamurmiya ankant ajasume" Tímiayi.</s>
     </seg>
     <seg type="verse" id="b.LUK.13.13">
      <s id="b.LUK.13.13.1">Nuna tinia ni uwejejai antinmiayi.</s>
      <s id="b.LUK.13.13.2">Tura Nú chichamaik nuwasha Pankái nakuenkamiayi.</s>
      <s id="b.LUK.13.13.3">Tura Yusa Náarin uunt awajsamiayi.</s>
     </seg>
     <seg type="verse" id="b.LUK.13.14">
      <s id="b.LUK.13.14.1">Tura Jesus ayampratin tsawantai tsuaru asamtai, iruntai jea uuntri kajek iruntrarmia nuna Tímiayi "Sais tsawantin takaschatniukait; ayampratin tsawantai Tsuámartaj tusarum Táchatniuitrume.</s>
      <s id="b.LUK.13.14.2">Sais tsawant ana nui Tátiniaitrume."</s>
     </seg>
     <seg type="verse" id="b.LUK.13.15">
      <s id="b.LUK.13.15.1">Tura Jesus Tímiayi, "ḂAntar chichamtinia! ṡatumi waakarisha atumi umpuururisha yumi aartai tusarum ayampratin tsawantin Atíarum Júatsrumek?</s>
     </seg>
     <seg type="verse" id="b.LUK.13.16">
      <s id="b.LUK.13.16.1">Tura ju nuwasha, atumi shuari Apraám shuarnumia akiiniaiti.</s>
      <s id="b.LUK.13.16.2">Nii Tiasiúchu Uwí Satanás yajauch awajsamujai jinkiamuyayi.</s>
      <s id="b.LUK.13.16.3">Nincha ayampratin tsawant ain yajauch awajsamunmaya Atíachminkiait" Tímiayi.</s>
     </seg>
     <seg type="verse" id="b.LUK.13.17">
      <s id="b.LUK.13.17.1">Jesus nuna takui ni nemasrisha natsaararmiayi.</s>
      <s id="b.LUK.13.17.2">Tura penké shuar ni pénker Túramurin Wáinkiar warasarmiayi.</s>
     </seg>
     <seg type="verse" id="b.LUK.13.18">
      <s id="b.LUK.13.18.1">Nuyá Jesus Tímiayi "ṡYusa akupeamuri warijiain métek-takuit?</s>
     </seg>
     <seg type="verse" id="b.LUK.13.19">
      <s id="b.LUK.13.19.1">Mustasa Jinkiáijiai métek-takuiti.</s>
      <s id="b.LUK.13.19.2">Mustasa jinkiaincha shuar ni ajariin araamiayi.</s>
      <s id="b.LUK.13.19.3">Tsapái, tsakaak, uunt numi ajasmiayi.</s>
      <s id="b.LUK.13.19.4">Ti uunt asamtai chinki ni kanawen pasunmarmiayi."</s>
     </seg>
     <seg type="verse" id="b.LUK.13.20">
      <s id="b.LUK.13.20.1">Tura junasha Tímiayi: "ṡYusa akupeamuri warijiain métek-takuit?</s>
     </seg>
     <seg type="verse" id="b.LUK.13.21">
      <s id="b.LUK.13.21.1">Tanta wakaprutaia métek-takuiti.</s>
      <s id="b.LUK.13.21.2">Arinia Núkap ana nui nuwa wakaprutain ishichik Enkeámiayi.</s>
      <s id="b.LUK.13.21.3">Túram Ashí wakapruamiayi."</s>
      <s id="b.LUK.13.21.4">Tu Tímiayi.</s>
     </seg>
     <seg type="verse" id="b.LUK.13.22">
      <s id="b.LUK.13.22.1">Jesus Jerusarénnum jeattsa weak Untsurí peprunam Wayá unuiniarkutak wémiayi.</s>
     </seg>
     <seg type="verse" id="b.LUK.13.23">
      <s id="b.LUK.13.23.1">Weai Chíkich shuar aniasmiayi "Uuntá, ṡuwemainia nu ishichkikiait?"</s>
     </seg>
     <seg type="verse" id="b.LUK.13.24">
      <s id="b.LUK.13.24.1">Tutai Jesus Tímiayi "Yupikiach Wáitiniam wayataj tusam ti wakeritiarum.</s>
      <s id="b.LUK.13.24.2">Kame Untsurí wayataj tusar wakeriartatui, Túrasha tujinkiartatui, Tájarme.</s>
     </seg>
     <seg type="verse" id="b.LUK.13.25">
      <s id="b.LUK.13.25.1">Jeá nérenniuri Wáitin epenmiatai, atumsha aa wajarum nu, Wáitiniam wajasrum Untsúakrum "Uuntá, uratritia" Títiatrume.</s>
      <s id="b.LUK.13.25.2">Túrasha "Nékatsjarme. ṡTuyantskaitrum?" turamtatrume.</s>
     </seg>
     <seg type="verse" id="b.LUK.13.26">
      <s id="b.LUK.13.26.1">Nuyá átum Títiatrume "Túrasha, Uuntá, iisha ámijiai Yurumámji, ámijiai umarmaji.</s>
      <s id="b.LUK.13.26.2">Tura ii péprurincha unuiniamame."</s>
     </seg>
     <seg type="verse" id="b.LUK.13.27">
      <s id="b.LUK.13.27.1">Túrasha nii Títiatui "Tuyantskaitrum, nékatsjarme, Tátsujrumek.</s>
      <s id="b.LUK.13.27.2">Yajauch Túrintirmeka winiyanka kanaktiarum." '</s>
     </seg>
     <seg type="verse" id="b.LUK.13.28">
      <s id="b.LUK.13.28.1">`Nuyá Apraámsha, Isaksha, Jakupsha tura Ashí Yúsnan etserin Yus akupeana nui wayawaru Wáinkiarum tura aa ajapam pujusrum ti uutkuram naim Tásarara ajattarme.</s>
     </seg>
     <seg type="verse" id="b.LUK.13.29">
      <s id="b.LUK.13.29.1">Tura Yus akupeana nui, nantu tatainmaaniyasha nantu akaatainmaaniyasha, arakiasha, nunkaaniasha taar, imia Israer-shuarchaitiat Yurumátai tusar pujusartatui.</s>
      <s id="b.LUK.13.29.2">Tura atumsha, "Apraám Shuáraitjai" Táyatrum, wayashtatrume.</s>
     </seg>
     <seg type="verse" id="b.LUK.13.30">
      <s id="b.LUK.13.30.1">Nuisha Yamái ukunmaani ainia nusha emka ártatui; tura Yamái emka ainia nusha nuisha ukunmaani ártatui."</s>
     </seg>
     <seg type="verse" id="b.LUK.13.31">
      <s id="b.LUK.13.31.1">Nu tsawantai Pariséu aents Jesusan tariar tiarmiayi "Erutis mantamattsa wakerutmawai.</s>
      <s id="b.LUK.13.31.2">Tuma asamtai juyanka Wetá."</s>
     </seg>
     <seg type="verse" id="b.LUK.13.32">
      <s id="b.LUK.13.32.1">Tutai Jesus Tímiayi "Werum nu kujancham ju titiarum: "Iistá.</s>
      <s id="b.LUK.13.32.2">Yamaisha ishichik tsawant iwianchin Jíikin akupkartajai; Túran jaancha Tsuárartajai.</s>
      <s id="b.LUK.13.32.3">Tura ukunam amuktatjai."</s>
     </seg>
     <seg type="verse" id="b.LUK.13.33">
      <s id="b.LUK.13.33.1">Tura Jerusarénnumaani ishichik tsawant tuke wétiniaitjai.</s>
      <s id="b.LUK.13.33.2">Yúsnan etserin aya Jerusarénnuman Jákatniuiti.'</s>
     </seg>
     <seg type="verse" id="b.LUK.13.34">
      <s id="b.LUK.13.34.1">`ḂJerusarénnumiatiram, Yúsnan etserin Máiniaitrume; tura Yus akatar akupturmakmania nusha kayajai tukurum Máiniaitrume!</s>
      <s id="b.LUK.13.34.2">Tuma ain atash ni shiamprin etektana Núnisnak Wisha weaktasan wakerimjiarme, Túrasha nakitramarme.</s>
     </seg>
     <seg type="verse" id="b.LUK.13.35">
      <s id="b.LUK.13.35.1">Iistarum.</s>
      <s id="b.LUK.13.35.2">Atumniasha Yus ajapramaitrume.</s>
      <s id="b.LUK.13.35.3">Tura "Yusa Náariin winiana nu, shiir Atí" Títiatrumna Nú tsawant jeatsain penké Wáitkiashtatrume.</s>
      <s id="b.LUK.13.35.4">Nuna Tájarme" Tímiayi Jesus.</s>
     </seg>
    </div>
    <div type="chapter" id="b.LUK.14">
     <seg type="verse" id="b.LUK.14.1">
      <s id="b.LUK.14.1.1">Ayampratin tsawantai Pariséu uuntri jeen Jesus Yurumáttsa wémiayi.</s>
      <s id="b.LUK.14.1.2">Tura Chíkich Pariséu wariniak Túrat tusar ii pujuarmiayi.</s>
     </seg>
     <seg type="verse" id="b.LUK.14.2">
      <s id="b.LUK.14.2.1">Nui aishman eaak-jaa Jesus pujamunam naka pujumiayi.</s>
     </seg>
     <seg type="verse" id="b.LUK.14.3">
      <s id="b.LUK.14.3.1">Jintinniuncha Pariséuncha Jesus aniasmiayi "ṡWarí Tárum? ṡAyampratin tsawantai jaa Tsuárminkiait.</s>
      <s id="b.LUK.14.3.2">Tsuárchamniakait?"</s>
      <s id="b.LUK.14.3.3">Tímiayi.</s>
     </seg>
     <seg type="verse" id="b.LUK.14.4">
      <s id="b.LUK.14.4.1">Tura niisha aimtsuk pujuarmiayi.</s>
      <s id="b.LUK.14.4.2">Nuinkia jaan antin Tsuármiayi.</s>
      <s id="b.LUK.14.4.3">Tura "shiir Wetá" Tímiayi.</s>
     </seg>
     <seg type="verse" id="b.LUK.14.5">
      <s id="b.LUK.14.5.1">Nuyá Pariséun chicharuk, "Atumí umpuurarisha, waakarisha waa Táurmanum akaiki iniamtai, ayampratin tsawant ain nu chichamaik Júatsrumek" Tímiayi.</s>
     </seg>
     <seg type="verse" id="b.LUK.14.6">
      <s id="b.LUK.14.6.1">Takui aimkiatniun penké tujinkiarmiayi.</s>
     </seg>
     <seg type="verse" id="b.LUK.14.7">
      <s id="b.LUK.14.7.1">Ipiaamusha penkeri pujutainium pujustaitsar ti wakeruiniakui, Jesus nuna Wáiniak juna jintintramiayi:</s>
     </seg>
     <seg type="verse" id="b.LUK.14.8">
      <s id="b.LUK.14.8.1">"Nuátnaikiatin nampernum penkeri pujutainium pujusaip.</s>
      <s id="b.LUK.14.8.2">Nui pujakminkia, Chíkich ámijiai nankaamas penkéri Táchatpiash.'</s>
     </seg>
     <seg type="verse" id="b.LUK.14.9">
      <s id="b.LUK.14.9.1">`Tura ipiatmania nu chichartamuk "Chikich iiktusta" turamchatpiash.</s>
      <s id="b.LUK.14.9.2">Nuinkia Chíkich Nánkatkamu pujutainium wéakum natsartatme.</s>
     </seg>
     <seg type="verse" id="b.LUK.14.10">
      <s id="b.LUK.14.10.1">Antsu ipiatmakmin, Nánkatkamu pujutainium Pujustá.</s>
      <s id="b.LUK.14.10.2">Nuinkia ipiatmamnia nu chichartamuk "Amikru, ámeka jui penkeri pujutainium Pujustá" turamtatui.</s>
      <s id="b.LUK.14.10.3">Nujai Chíkich ipiaamu ainia nu, "nekas penkerinti" turamartatui.</s>
     </seg>
     <seg type="verse" id="b.LUK.14.11">
      <s id="b.LUK.14.11.1">Iimiata, "penkerintjai" tu Enentáimtuma nuka péejchach awajnastatui.</s>
      <s id="b.LUK.14.11.2">Tura ímianchach Enentáimtúmana nuka waantu ajastiniaiti."</s>
     </seg>
     <seg type="verse" id="b.LUK.14.12">
      <s id="b.LUK.14.12.1">Nuyá Niin ipiaamua nuna chicharuk Tímiayi "Amesha Yurumáití tusam untsuktajtsam wakerakmeka, ame amikrumsha, yatsumsha, ame shuarumsha, írutramuram Kuítrintin ainia nusha ipiaawaip.</s>
      <s id="b.LUK.14.12.2">Nii ipiaamka, ataksha íksan ámin ipiatmashtatuak.</s>
      <s id="b.LUK.14.12.3">Nujai akikma átatme.</s>
     </seg>
     <seg type="verse" id="b.LUK.14.13">
      <s id="b.LUK.14.13.1">Antsu Yurumáití tusam untsuktajtsam wakerakmeka, Kuítrincha, wekaicha, shutuapsha, kusurusha ipiaawarta.</s>
     </seg>
     <seg type="verse" id="b.LUK.14.14">
      <s id="b.LUK.14.14.1">Niisha akirmaktinian tujintiainiawai.</s>
      <s id="b.LUK.14.14.2">Pénker shuar nantakiartatna nui akinkiattame.</s>
      <s id="b.LUK.14.14.3">Nu tuma asamtai warastatme" Tímiayi.</s>
     </seg>
     <seg type="verse" id="b.LUK.14.15">
      <s id="b.LUK.14.15.1">Nu misanam pujuarmia nuya, chikichik Jesus chichaamun antuk, Jesusan Tímiayi "Yus akupeamunam pachiiniak, yurumkunka ti shiir ainti."</s>
     </seg>
     <seg type="verse" id="b.LUK.14.16">
      <s id="b.LUK.14.16.1">Nuna takui Jesus juna jintintiamiayi: "Aishman namperan Nájanuk, Untsurí shuaran Taartí tusa akatar akupkamai.</s>
     </seg>
     <seg type="verse" id="b.LUK.14.17">
      <s id="b.LUK.14.17.1">Yurumátin jeamtai "Winitiarum, Yurumátin jeayi" tu tiarta tusa ni takarniurin akupkamai.</s>
     </seg>
     <seg type="verse" id="b.LUK.14.18">
      <s id="b.LUK.14.18.1">Tura winichminiaitji tusar Ashí ujakarmai.</s>
      <s id="b.LUK.14.18.2">Chíkich timiai "Nunkan Yamái sumarmakjai.</s>
      <s id="b.LUK.14.18.3">Iyutaj tusa wéakun winishtatjai.</s>
      <s id="b.LUK.14.18.4">Tsankurturti" timiai.</s>
     </seg>
     <seg type="verse" id="b.LUK.14.19">
      <s id="b.LUK.14.19.1">Tura Chíkich chichaak "Wisha tias waakan sumarmakjai.</s>
      <s id="b.LUK.14.19.2">Nekapsatsan wakerajai.</s>
      <s id="b.LUK.14.19.3">Tuma asan winishtatjai.</s>
      <s id="b.LUK.14.19.4">Tsankurturti" timiai.</s>
     </seg>
     <seg type="verse" id="b.LUK.14.20">
      <s id="b.LUK.14.20.1">Tura Chíkich chichaak "Yamái nuatnaikiajai.</s>
      <s id="b.LUK.14.20.2">Tuma asan winishtatjai" timiai.</s>
     </seg>
     <seg type="verse" id="b.LUK.14.21">
      <s id="b.LUK.14.21.1">Takarin waketki ni uuntrin Ashí nuna ujakmai.</s>
      <s id="b.LUK.14.21.2">Nuna antuk niisha kajekmiayi.</s>
      <s id="b.LUK.14.21.3">Tura ni takarniurin timiai "Ju péprunam pénker jintianmasha tura uchich jintiachinmasha weme, Kuítrincha tura wekaichasha, shutuapsha, kusurusha itiaarta."</s>
     </seg>
     <seg type="verse" id="b.LUK.14.22">
      <s id="b.LUK.14.22.1">Nuyá ukunam ni takarniuri taa chicharuk "Uuntá, ame turutmiamna Nútiksanak Túramjai; Túrasha tuke ankant awai" timiai.'</s>
     </seg>
     <seg type="verse" id="b.LUK.14.23">
      <s id="b.LUK.14.23.1">`Tutai ni uuntri chichaak "Jintianam weme, Chíkich jintiachiniam weme, Wáinmena nu Ashí awayawarta.</s>
      <s id="b.LUK.14.23.2">Winia jearui piakat tusan wakerajai.</s>
     </seg>
     <seg type="verse" id="b.LUK.14.24">
      <s id="b.LUK.14.24.1">Emka ipiaawarmajnia nuka penké Chikichkíksha wininkia Yurumáchartatui, tajarme' Tímiayi."</s>
     </seg>
     <seg type="verse" id="b.LUK.14.25">
      <s id="b.LUK.14.25.1">Untsurí aents Jesusjai irunki wearmiayi.</s>
      <s id="b.LUK.14.25.2">Niisha nuna apajas iis juna Tímiayi:</s>
     </seg>
     <seg type="verse" id="b.LUK.14.26">
      <s id="b.LUK.14.26.1">"Shuar ni Aparíncha, ni Nukuríncha, Nuaríncha Uchiríncha, yachincha, umaincha Wijiai nankaamas Enentáimtakka, tura shiir pujustinian wakerak Winí winitniun nakitiakka winia unuiniamur ajaschamniaiti.</s>
     </seg>
     <seg type="verse" id="b.LUK.14.27">
      <s id="b.LUK.14.27.1">Ni wakeramurin ajakeak ni krusri yanaki nemartatsna nu winia unuiniamur ajaschamniaiti.'</s>
     </seg>
     <seg type="verse" id="b.LUK.14.28">
      <s id="b.LUK.14.28.1">`Jea Yakí jeamtaj tusam wakerakmeka, Kuítian urutmak ajapawaintiaj tusam tura urutmajain~ki amukaintiaj tusam emka Enentáimsashtatmek.</s>
     </seg>
     <seg type="verse" id="b.LUK.14.29">
      <s id="b.LUK.14.29.1">Túrutsuk aya ukura iniaisam amuktin tujinkiakminkia, nuna Wáiniainia nu, wishikiainiak juna tiartatui:</s>
     </seg>
     <seg type="verse" id="b.LUK.14.30">
      <s id="b.LUK.14.30.1">"Iiskua.</s>
      <s id="b.LUK.14.30.2">Nu shuar jeamtinian nankamamiayi.</s>
      <s id="b.LUK.14.30.3">Túrasha amuktinian tujinkiamiayi." '</s>
     </seg>
     <seg type="verse" id="b.LUK.14.31">
      <s id="b.LUK.14.31.1">`Tura uunt Kapitián Chíkich Kapitiánjai mesetan najanatin áchatpiash.</s>
      <s id="b.LUK.14.31.2">Emka, niisha pujus, tias mir (10.000) suntarjai painti mir (20.000) suntar winiana nuna nupetkaintjash tusa Enentáimsashtatuak.</s>
     </seg>
     <seg type="verse" id="b.LUK.14.32">
      <s id="b.LUK.14.32.1">Tujintiakka, Chíkich Kapitián jeachat pujaanak, nawamnaikiatai tusa akatar akupkashtatuak.</s>
     </seg>
     <seg type="verse" id="b.LUK.14.33">
      <s id="b.LUK.14.33.1">Wats, "Kristu unuiniamuri ajastinjai, wi takakjana juna Warí winia itiurtawa" tu Enentáimsatniuitrume.</s>
      <s id="b.LUK.14.33.2">Túrachkurmeka winia unuiniamur ajastin tujinkiarme.'</s>
     </seg>
     <seg type="verse" id="b.LUK.14.34">
      <s id="b.LUK.14.34.1">`Weeka jeaku pénkeraiti.</s>
      <s id="b.LUK.14.34.2">Tura michumarka ṡitiurak atak pénker ati?</s>
     </seg>
     <seg type="verse" id="b.LUK.14.35">
      <s id="b.LUK.14.35.1">Wee michumarka araakmatniunmasha yayaatsui.</s>
      <s id="b.LUK.14.35.2">Tura tsuatnum ikiusmasha ántraiti.</s>
      <s id="b.LUK.14.35.3">Aya ajapatniukete.</s>
      <s id="b.LUK.14.35.4">Kuishim ákuinkia antuktarum" Tímiayi.</s>
     </seg>
    </div>
    <div type="chapter" id="b.LUK.15">
     <seg type="verse" id="b.LUK.15.1">
      <s id="b.LUK.15.1.1">Akupniu Kuítrin-juu tura yajauch shuarsha Jesusan anturkatai tusar Tarú wearmiayi.</s>
     </seg>
     <seg type="verse" id="b.LUK.15.2">
      <s id="b.LUK.15.2.1">Tuma asamtai Pariséusha, Israer-shuara jintinniurisha Jesusan áujmatainiak "Jusha Tunáa shuaran itiaawai tura niijiai Yurumáiniawai" tiarmiayi.</s>
     </seg>
     <seg type="verse" id="b.LUK.15.3">
      <s id="b.LUK.15.3.1">Nuna tuiniakui Jesus ju métek-taku chichaman jintintiawarmiayi:</s>
     </seg>
     <seg type="verse" id="b.LUK.15.4">
      <s id="b.LUK.15.4.1">"Shuar sian (100) murikiun takuschampiash.</s>
      <s id="b.LUK.15.4.2">Nu Siánnumia chikichik menkakamtai nuwintia Nuíwinkia ni matsatmariin ikiuak, menkaka nuna ti eakchattawak.</s>
      <s id="b.LUK.15.4.3">Wáintsuk iniaisashtatui.</s>
     </seg>
     <seg type="verse" id="b.LUK.15.5">
      <s id="b.LUK.15.5.1">Tura Wáiniak yakainium awankek waras jeen Wáketui.</s>
     </seg>
     <seg type="verse" id="b.LUK.15.6">
      <s id="b.LUK.15.6.1">Tura jeen Jeá ni amikrin, írutramurincha ikiaanak "Wijiai warastarum.</s>
      <s id="b.LUK.15.6.2">Murikiur menkaka nuna Wáinkiajai" tawai.</s>
     </seg>
     <seg type="verse" id="b.LUK.15.7">
      <s id="b.LUK.15.7.1">Wats, nuwintia nuiwi pénker shuar akui nayaimpiniam warastin awai.</s>
      <s id="b.LUK.15.7.2">Tura antsu Chikichík yajauch shuar ni Enentáin Yapajiámtainkia, Nú nankaamas warastin átatui, Tájarme' Tímiayi.</s>
     </seg>
     <seg type="verse" id="b.LUK.15.8">
      <s id="b.LUK.15.8.1">`Nuyá Chíkich Enentáimsatai.</s>
      <s id="b.LUK.15.8.2">Nuwa tias Kuítian takakna nuna chikichik menkakamtai, Wáinkiataj tusa jinia ekeemak, jean japimiak émamkes eakchattawak.</s>
     </seg>
     <seg type="verse" id="b.LUK.15.9">
      <s id="b.LUK.15.9.1">Tura Wáiniak ni amikrin, írutramurincha ikiaanak, "Wijiai warastarum.</s>
      <s id="b.LUK.15.9.2">Kuit menkakamia nuna Wáinkiajai" tawai.</s>
     </seg>
     <seg type="verse" id="b.LUK.15.10">
      <s id="b.LUK.15.10.1">Núnisan yajauch shuar ni Enentáin Yapajiámtai, Yusa suntari matsatmanum ti warastin awai" Tímiayi.</s>
     </seg>
     <seg type="verse" id="b.LUK.15.11">
      <s id="b.LUK.15.11.1">Nuyá Jesus juna unuiniamiayi: "Aishman Jimiará uchin takakuyi.</s>
     </seg>
     <seg type="verse" id="b.LUK.15.12">
      <s id="b.LUK.15.12.1">Tura Pátatka uchi ni Aparín timiai "Apawá, surustiniaitmena nu Yamái surusta." '`Tutai ni Aparí ni Kuítrin Jímiapetek nakak mai uchin susamai.</s>
     </seg>
     <seg type="verse" id="b.LUK.15.13">
      <s id="b.LUK.15.13.1">Ishichik tsawant nankaamasai Pátatka uchi ni waririn irur Jukí jeachat Chíkich Núnkanam wémai.</s>
      <s id="b.LUK.15.13.2">Nuisha Nánkamas yajauchin Túrak Kuítrin Ashí ajapamai.</s>
     </seg>
     <seg type="verse" id="b.LUK.15.14">
      <s id="b.LUK.15.14.1">Ni kuitri Ashí amuuka ain nu nunkanam ti tsuka ámai.</s>
      <s id="b.LUK.15.14.2">Niisha Núnisan tsukariin Wáitsamai.</s>
     </seg>
     <seg type="verse" id="b.LUK.15.15">
      <s id="b.LUK.15.15.1">Túmak takatan eaktajtsa nu nunkanmaya apachiin werimiai.</s>
      <s id="b.LUK.15.15.2">Nu aishmansha kuchirin Wáitrukta tusa akupkamai.</s>
     </seg>
     <seg type="verse" id="b.LUK.15.16">
      <s id="b.LUK.15.16.1">Uchi ti tsukamak kuchi ukatramun niisha Yuátajtsa ti wakerimiai.</s>
      <s id="b.LUK.15.16.2">Túrasha penké Súcharmai.</s>
     </seg>
     <seg type="verse" id="b.LUK.15.17">
      <s id="b.LUK.15.17.1">Tumáa pujus nuinkia Enentáimpramai.</s>
      <s id="b.LUK.15.17.2">"Winia Aparuí takau shuar pénkeran ti Yurumáiniawai.</s>
      <s id="b.LUK.15.17.3">Tura wikia jui tsukarui Wáitiajai.</s>
     </seg>
     <seg type="verse" id="b.LUK.15.18">
      <s id="b.LUK.15.18.1">Wats, Aparuí waketkitjai.</s>
      <s id="b.LUK.15.18.2">Tura aparun chicharkun "Apawá Yúsjaisha ámijiaisha tunaan Túrajai, titiajai.</s>
     </seg>
     <seg type="verse" id="b.LUK.15.19">
      <s id="b.LUK.15.19.1">Ame uchiram áchamniaitjai yamaikia.</s>
      <s id="b.LUK.15.19.2">Ame takarniurmea aantsanak átaj tusan wakerajai" titiajai" tu Enentáimsamai.</s>
     </seg>
     <seg type="verse" id="b.LUK.15.20">
      <s id="b.LUK.15.20.1">Tura wajaki ni apariin waketkimiai' Tímiayi. `Tura ni Aparísha jeachat winian Wáiniak waitnentramai.</s>
      <s id="b.LUK.15.20.2">Aparí tsékenki inkiun miniakak Mukunámai.</s>
     </seg>
     <seg type="verse" id="b.LUK.15.21">
      <s id="b.LUK.15.21.1">Nuinkia Uchirísha timiai "Apawá, Yúsjaisha ámijiaisha Tunáan Túrajai.</s>
      <s id="b.LUK.15.21.2">Ame uchiram áchamniaitjai." '</s>
     </seg>
     <seg type="verse" id="b.LUK.15.22">
      <s id="b.LUK.15.22.1">`Túrasha ni Aparínkia ni takarniurin chicharuk "Ti penker Pushí itiarum aentsratarum, timiai.</s>
      <s id="b.LUK.15.22.2">Tura uwejnum aweetaisha aweemtikiatarum.</s>
      <s id="b.LUK.15.22.3">Tura sapatcha aweemtikiatarum.</s>
     </seg>
     <seg type="verse" id="b.LUK.15.23">
      <s id="b.LUK.15.23.1">Túrarum waaka nueram ana nu maatarum.</s>
      <s id="b.LUK.15.23.2">Námper Nájankur shiir Enentáimsar Yurumámi.</s>
     </seg>
     <seg type="verse" id="b.LUK.15.24">
      <s id="b.LUK.15.24.1">Warí, ju winia uchir jakaapitia tu Enentáimsamjai.</s>
      <s id="b.LUK.15.24.2">Túrasha iwiaakui.</s>
      <s id="b.LUK.15.24.3">Menkakama nuna Wáinkiajai."</s>
      <s id="b.LUK.15.24.4">Nuinkia ti warasarmai' Tímiayi.</s>
     </seg>
     <seg type="verse" id="b.LUK.15.25">
      <s id="b.LUK.15.25.1">`Tumai Iwiái úchikia takatnum pujumai.</s>
      <s id="b.LUK.15.25.2">Tura Wáketuk, Jeá nuntumas Jantsemáiniak Túntuiyamun antukmai.</s>
     </seg>
     <seg type="verse" id="b.LUK.15.26">
      <s id="b.LUK.15.26.1">Nuinkia yaintri matsatun chikichkiniak untsuk "ṡWarimpait?" timiai.'</s>
     </seg>
     <seg type="verse" id="b.LUK.15.27">
      <s id="b.LUK.15.27.1">`Tura nii chichaak "Ame Yátsum tayi.</s>
      <s id="b.LUK.15.27.2">Túramtai ame apa waaka nueram maatai tawai, ame yatsum pénker tau asamtai" timiai.'</s>
     </seg>
     <seg type="verse" id="b.LUK.15.28">
      <s id="b.LUK.15.28.1">`Tura iwiai uchi kajek wayatniun nakitramai.' `Tuma asamtai ni Aparí jiintiuki "wayata" timiai.'</s>
     </seg>
     <seg type="verse" id="b.LUK.15.29">
      <s id="b.LUK.15.29.1">`Tura uchisha Aparín chicharuk "Wisha ámin umirkun Untsurí uwitin ame takatrumin Túraitjai.</s>
      <s id="b.LUK.15.29.2">Nu nékame.</s>
      <s id="b.LUK.15.29.3">Túrasha winia amikrujai Námper najanatin chiipiuksha penké surichuitme.</s>
     </seg>
     <seg type="verse" id="b.LUK.15.30">
      <s id="b.LUK.15.30.1">Tura ju ame uchiram nuwajai yajauchin Túrak ame Kuítrumin wasurkania nu Támatai, waaka nueram Máachumek" timiai.'</s>
     </seg>
     <seg type="verse" id="b.LUK.15.31">
      <s id="b.LUK.15.31.1">`Takui Aparí chicharuk "Uchirú, ámeka wijiai tuke pujame.</s>
      <s id="b.LUK.15.31.2">Tura wi takakjana nusha Ashí áminuiti.</s>
     </seg>
     <seg type="verse" id="b.LUK.15.32">
      <s id="b.LUK.15.32.1">Tura ame yatsum Jákaiti tu Enentáimsamiaj nu iwiaakuiti.</s>
      <s id="b.LUK.15.32.2">Menkaka nu yamaikia Wáinkiaji.</s>
      <s id="b.LUK.15.32.3">Tuma asamtai Námper najanar waraschatniukaitiaj~i" timiai" Tímiayi.</s>
     </seg>
    </div>
    <div type="chapter" id="b.LUK.16">
     <seg type="verse" id="b.LUK.16.1">
      <s id="b.LUK.16.1.1">Ju métek-taku chichamnasha Jesus ni unuiniamurin unuiniamiayi.</s>
      <s id="b.LUK.16.1.2">"Kuítrintin aishmanka takatrin Wáinniuri ámai.</s>
      <s id="b.LUK.16.1.3">Tura nérenniun ujainiak "Ame Wáinniuram ame Kuítrumin Nánkamas ajapeawai" tiarmai.'</s>
     </seg>
     <seg type="verse" id="b.LUK.16.2">
      <s id="b.LUK.16.2.1">`Nuna antuk ni Wáinniurin untsuk "ṡWarinia jusha turamainia? timiai.</s>
      <s id="b.LUK.16.2.2">Yamaikia winia Wáinniur áchattame.</s>
      <s id="b.LUK.16.2.3">Tuma asamtai winia Kuítrujai itiurkamea nu iniaktursata" timiai.'</s>
     </seg>
     <seg type="verse" id="b.LUK.16.3">
      <s id="b.LUK.16.3.1">`Tutai takatan Wáinin Enentáimsamai.</s>
      <s id="b.LUK.16.3.2">"Maaj, wisha itiurkatjak, timiai.</s>
      <s id="b.LUK.16.3.3">Nunka Táurtinniasha jeatsjai.</s>
      <s id="b.LUK.16.3.4">"Kuit surusta" Títinniasha natsamajai.</s>
     </seg>
     <seg type="verse" id="b.LUK.16.4">
      <s id="b.LUK.16.4.1">Winia takatur atsakui yurumkan ajamprusarat tusan Túratajna nuna nekajai" tu Enentáimsamai.</s>
     </seg>
     <seg type="verse" id="b.LUK.16.5">
      <s id="b.LUK.16.5.1">Nuyá nérenniun tumashmaku armia nuna ankant ankant untsukarmai.</s>
      <s id="b.LUK.16.5.2">Emka tamia nuna chicharuk "ṡWinia uuntur urutma tumashmakuitiam?" timiai.'</s>
     </seg>
     <seg type="verse" id="b.LUK.16.6">
      <s id="b.LUK.16.6.1">`Niisha aimiuk "Asuitin sian taru tumashiitjai" timiai.' `Tutai takata Wáinin chicharuk "Pai.</s>
      <s id="b.LUK.16.6.2">Papinium tumashrum ana nu Juá: Wárikmasmek pujusam, nu Papí jaakam, Chíkich papinium aya senkuentachik aarta" timiai.'</s>
     </seg>
     <seg type="verse" id="b.LUK.16.7">
      <s id="b.LUK.16.7.1">`Nuyá Chíkich tumashmaku Támatai "ṡAmesha Urutmá tumashiitiam?" timiai.' `Tutai nii chichaak "Shana sian taru tumashiitjai" timiai.' `Tutai "Pai.</s>
      <s id="b.LUK.16.7.2">Papinium tumashrum ana nu Júiti.</s>
      <s id="b.LUK.16.7.3">Chíkich papinium aya uchentak aarta" timiai.'</s>
     </seg>
     <seg type="verse" id="b.LUK.16.8">
      <s id="b.LUK.16.8.1">`Nuyá takata Wáinniu uuntri nuna Nekáa "Nii yajauch Túriniaitiat Imiá Enentáimniuiti" timiai' Tímiayi.</s>
      <s id="b.LUK.16.8.2">Nuyá Jesus Tímiayi `Yus-shuarjai nankaamas Yus-shuarcha aijiai ni Túratniuriniak takainiak Imiá Enentáimkia ainiawai.'</s>
     </seg>
     <seg type="verse" id="b.LUK.16.9">
      <s id="b.LUK.16.9.1">`Ju nunkanam anankatin átsuk.</s>
      <s id="b.LUK.16.9.2">Tura kuitsha aya ju nunkanmayankete.</s>
      <s id="b.LUK.16.9.3">Tuma asamtai atumsha kuitrumjai "shuaran yaintaj" tu Enentáimsatarum.</s>
      <s id="b.LUK.16.9.4">Kuitjai yaintin amuukamtai atumsha amuicha jeanam ipiaamu átaj tusarum Túratarum."</s>
     </seg>
     <seg type="verse" id="b.LUK.16.10">
      <s id="b.LUK.16.10.1">`Shuar ishichik takakna nujai pénker Túrakka, Núkap takakna nujaisha pénker Túrattawai.</s>
      <s id="b.LUK.16.10.2">Tura ishichik takakna nujai pénker Túrachkunka, Núkap takakna nujaisha pénker Túrashtatui.</s>
     </seg>
     <seg type="verse" id="b.LUK.16.11">
      <s id="b.LUK.16.11.1">Tuma asamtai ju nunkanmaya anankartin kuitjai pénker Túrachkurmeka, tuke átin ana nujai takastincha ṡitiur takastarumek?</s>
     </seg>
     <seg type="verse" id="b.LUK.16.12">
      <s id="b.LUK.16.12.1">Takakme nuna Yus ikiatmasuiti.</s>
      <s id="b.LUK.16.12.2">Nujai pénker Túrachkurminkia, atumnia átinia nuna ṡitiurak suramsat~i?'</s>
     </seg>
     <seg type="verse" id="b.LUK.16.13">
      <s id="b.LUK.16.13.1">`Takarniuri Jimiará uuntrintin ajastinian tujintiawai.</s>
      <s id="b.LUK.16.13.2">Warí, chikichnaka aneak chikichnaka nakitrashtatuak.</s>
      <s id="b.LUK.16.13.3">Chikichan umiruk chikichnaka umirkashtatui.</s>
      <s id="b.LUK.16.13.4">Yussha kuitcha Mái-metek Enentáimtuschamniaitrume" Tímiayi Jesus.</s>
     </seg>
     <seg type="verse" id="b.LUK.16.14">
      <s id="b.LUK.16.14.1">Pariséusha Kuítian anen armia nu, Ashí ni Táman antukar Jesusan wishikrarmiayi.</s>
     </seg>
     <seg type="verse" id="b.LUK.16.15">
      <s id="b.LUK.16.15.1">Túmakui Jesus niin Tímiayi "Atumsha aents iimmianum pénker awajmamprume.</s>
      <s id="b.LUK.16.15.2">Túrasha Atumí Enentáincha Yus pénker nékawai.</s>
      <s id="b.LUK.16.15.3">Kame winia "nankaamantuiti" turutit tusa wakera nuna Yuska nakitiawai.'</s>
     </seg>
     <seg type="verse" id="b.LUK.16.16">
      <s id="b.LUK.16.16.1">`Juan étsertsain Muisáis aar akupkamia nunasha tura Yúsnan etserin unuiniarmia nunasha antuktin ármiayi.</s>
      <s id="b.LUK.16.16.2">Tura yamaisha Tímianiai ti shiir chicham awai.</s>
      <s id="b.LUK.16.16.3">Yus akupeana nui urukukit nuka paant etserkamuiti.</s>
      <s id="b.LUK.16.16.4">Tura Ashí shuar nui pachiinkiataj tusar ni kakarmarijiain ti takainiawai.'</s>
     </seg>
     <seg type="verse" id="b.LUK.16.17">
      <s id="b.LUK.16.17.1">`Túrasha yaunchu akupkamu Ashí chicham uminkiatniuiti.</s>
      <s id="b.LUK.16.17.2">Nu chicham uminkiashtinkia nayaimpisha nunkasha amukatniujai nankaamas itiurchataiti.'</s>
     </seg>
     <seg type="verse" id="b.LUK.16.18">
      <s id="b.LUK.16.18.1">`Aishman nuarin ajapa chikichan Nuátkunka tsanirmawai.</s>
      <s id="b.LUK.16.18.2">Tura nuwa ajapamu niiniurtakka nusha Núnisan tsanirmawai.'</s>
     </seg>
     <seg type="verse" id="b.LUK.16.19">
      <s id="b.LUK.16.19.1">`Aishman Kuítrintin ámai.</s>
      <s id="b.LUK.16.19.2">Niisha Imiá shiir pushin ti kuit ainia nujai iwiarmamniuyi.</s>
      <s id="b.LUK.16.19.3">Tura tuke tsawant yurumak ti kuit amia nujai namperan najanniuyi.</s>
     </seg>
     <seg type="verse" id="b.LUK.16.20">
      <s id="b.LUK.16.20.1">Tura Kuítrincha ámai ni naari Rásaru.</s>
      <s id="b.LUK.16.20.2">Niisha kuchapruku tunamaruyi.</s>
      <s id="b.LUK.16.20.3">Tuke tsawant Kuítrinniu Wáitiriin pujuyi.</s>
     </seg>
     <seg type="verse" id="b.LUK.16.21">
      <s id="b.LUK.16.21.1">Ti tsukamak Kuítrinniu misarinia kakekan yuattsa wakerimiai.</s>
      <s id="b.LUK.16.21.2">Tura yawasha ni kuchaprin nukatiarmai.</s>
     </seg>
     <seg type="verse" id="b.LUK.16.22">
      <s id="b.LUK.16.22.1">Kuítrincha jakamai.</s>
      <s id="b.LUK.16.22.2">Jakamtai jaka shiir pujutainium, Apraám pujumia nui nayaimpinmaya suntar Júkiarmai.</s>
      <s id="b.LUK.16.22.3">Kuítrinniusha jakamai.</s>
      <s id="b.LUK.16.22.4">Jakamtai iwiarsarmai.</s>
     </seg>
     <seg type="verse" id="b.LUK.16.23">
      <s id="b.LUK.16.23.1">Jaka pujutainium Wáitias pujus, Pankái iimias, Rásarun Apraámjai pujuinian Wáinkiamai.</s>
     </seg>
     <seg type="verse" id="b.LUK.16.24">
      <s id="b.LUK.16.24.1">Wáiniak untsumuk "Apawá Apraamá Wáitnentrurta, timiai.</s>
      <s id="b.LUK.16.24.2">Rásaruka tsara uwejejai entsan uchupir winia iniairun imichturat akupturkata.</s>
      <s id="b.LUK.16.24.3">Wisha jui jinium pujusan ti waitiajai" timiai.'</s>
     </seg>
     <seg type="verse" id="b.LUK.16.25">
      <s id="b.LUK.16.25.1">`Tutai Apraám timiai "Uchirú Enentáimpratá.</s>
      <s id="b.LUK.16.25.2">Ame Nunká iwiaaku pujusam ti shiir pujumame.</s>
      <s id="b.LUK.16.25.3">Antsu Rásaruka nui ti yajauch pujumai.</s>
      <s id="b.LUK.16.25.4">Tura niisha yamaikia jui áyamui tura ámeka Wáitiame.</s>
     </seg>
     <seg type="verse" id="b.LUK.16.26">
      <s id="b.LUK.16.26.1">Tura Nú arant Nánata ti uunt awai.</s>
      <s id="b.LUK.16.26.2">Tuma asamtai Juyá ai wétinian wakeruiniayat tujintiainiawai.</s>
      <s id="b.LUK.16.26.3">Tura aiya jui Tátinian wakeruinia nusha tujintiainiawai." '</s>
     </seg>
     <seg type="verse" id="b.LUK.16.27">
      <s id="b.LUK.16.27.1">`Nuinkia Kuítrintin timiai "Nuinkia Apawá Apraamá, juna seajme.</s>
      <s id="b.LUK.16.27.2">Winia aparu jeen Rasaru akupturkata.</s>
     </seg>
     <seg type="verse" id="b.LUK.16.28">
      <s id="b.LUK.16.28.1">Nuisha winia yatsur senku matsatainiawai.</s>
      <s id="b.LUK.16.28.2">Niisha ju Wáitsatniunam Tácharat tusa Ujákartí, Tájame" timiai.'</s>
     </seg>
     <seg type="verse" id="b.LUK.16.29">
      <s id="b.LUK.16.29.1">`Tutai Apraám timiai "Muisáis aarman tura Yúsnan etserin aarman takakainiawai.</s>
      <s id="b.LUK.16.29.2">Nuna umikiarti." '</s>
     </seg>
     <seg type="verse" id="b.LUK.16.30">
      <s id="b.LUK.16.30.1">`Tutai Kuítrintin aimkiamai "Túrasha apawa Apraamá, antsu jakamunmaya nantaki, shuar we ujakam Enentáin Yapajiáwarainti." '</s>
     </seg>
     <seg type="verse" id="b.LUK.16.31">
      <s id="b.LUK.16.31.1">`Tura Apraám timiai "Muisáis aarman tura Yúsnan etserin aarman anturainiachkunka jaka nantaki we ujakmasha antukchartatui" timiai."</s>
      <s id="b.LUK.16.31.2">Tu áujmatsamiayi Jesus.</s>
     </seg>
    </div>
    <div type="chapter" id="b.LUK.17">
     <seg type="verse" id="b.LUK.17.1">
      <s id="b.LUK.17.1.1">Jesus ni unuiniamurin juna Tímiayi, "Aentsun yajauchin Túrumtikiattana nu tuke átatui.</s>
      <s id="b.LUK.17.1.2">Tura shuar ni ain tunaan wakerumtikna nu Aneartí.</s>
     </seg>
     <seg type="verse" id="b.LUK.17.2">
      <s id="b.LUK.17.2.1">Ju shuar uchich ainia nuna yajauchinium Túrumtikna nuna Yus Imiá Asutiáttawai.</s>
      <s id="b.LUK.17.2.2">Tuma asamtai nuna Túratsain uunt kayajai kuntujnum Jinkiá nayaantsanam ajunkam maak ainti.</s>
     </seg>
     <seg type="verse" id="b.LUK.17.3">
      <s id="b.LUK.17.3.1">Túrasha atumek iimiastarum.</s>
      <s id="b.LUK.17.3.2">Ame yatsum ámin Tunáa Túrutmamtainkia chicharkata; tura niisha "tsankurturta" Túramkuinkia tsankurata.</s>
     </seg>
     <seg type="verse" id="b.LUK.17.4">
      <s id="b.LUK.17.4.1">Chikichík tsawantinin siati Túrutmamtai, tura "tsankurturta, atakka Túrashtatjai," siati Túramkuinkia, tuke tsankurata."</s>
     </seg>
     <seg type="verse" id="b.LUK.17.5">
      <s id="b.LUK.17.5.1">Jesusa unuiniamuri Niin chicharuk "Yus Enentáimtajnia Nú nankaamas Enentáimtustin Yáinmaktá" tiarmiayi.</s>
     </seg>
     <seg type="verse" id="b.LUK.17.6">
      <s id="b.LUK.17.6.1">Tutai Jesus Tímiayi "Mustasa Jinkiái ti Ishitiúpchich ana Núnisan ishichkisha Yus Enentáimtaitkiurmeka, sikiumuru numi wajana nu, "Wajamurmiyanka ukuiniakam nayaantsanam wajasta" Tákurmin Nú numi umirtamkainti.'</s>
     </seg>
     <seg type="verse" id="b.LUK.17.7">
      <s id="b.LUK.17.7.1">`Atumí takarniuri arakmasua amik, waakancha iis Támatai, ṡNú chichamaik amesha, "Winitiá, Yurumáitiá" Tíintmek?</s>
     </seg>
     <seg type="verse" id="b.LUK.17.8">
      <s id="b.LUK.17.8.1">Atsá.</s>
      <s id="b.LUK.17.8.2">Antsu, "yurumak iwiarturata.</s>
      <s id="b.LUK.17.8.3">Wi Yurumátin tura umartincha surusminiam iwiarnarta.</s>
      <s id="b.LUK.17.8.4">Nuyá ame Yurumátá."</s>
      <s id="b.LUK.17.8.5">Nu Tíchaintmek.</s>
     </seg>
     <seg type="verse" id="b.LUK.17.9">
      <s id="b.LUK.17.9.1">Nii Túratin ana nunak Túratsuk.</s>
      <s id="b.LUK.17.9.2">Tuma asamtai yuminsashtatme.</s>
     </seg>
     <seg type="verse" id="b.LUK.17.10">
      <s id="b.LUK.17.10.1">Atumsha Núnisrumek Yus Túramna nu Ashí umikiam "ti penker Túraitjai" Tíchatniuitme.</s>
      <s id="b.LUK.17.10.2">Antsu "aya ii Túratniuri ana nuke tura asar iikia ántraitji" Títiniaitme."</s>
      <s id="b.LUK.17.10.3">Tu Tímiayi Jesus.</s>
     </seg>
     <seg type="verse" id="b.LUK.17.11">
      <s id="b.LUK.17.11.1">Jesus Jerusarénnum wesa Kariréa nunka ikiuki Samaria nunkanam nankaamakmiayi.</s>
     </seg>
     <seg type="verse" id="b.LUK.17.12">
      <s id="b.LUK.17.12.1">Tura péprunam jeamtai, tias aishman ripra sunkurjai tunamaru armia nu, arant wajasarmiayi.</s>
     </seg>
     <seg type="verse" id="b.LUK.17.13">
      <s id="b.LUK.17.13.1">Tura untsumainiak "Uunt Jesusá, waitnentrurta" tiarmiayi.</s>
     </seg>
     <seg type="verse" id="b.LUK.17.14">
      <s id="b.LUK.17.14.1">Jesus niin Wáiniak, "Pátrii werirum iniaktumastarum" Tímiayi.</s>
      <s id="b.LUK.17.14.2">Tura wésar pénker ajasarmiayi.</s>
     </seg>
     <seg type="verse" id="b.LUK.17.15">
      <s id="b.LUK.17.15.1">Nuyá chikichik ni tsuamarman Nekáa kakantar chichaki Yusa Náarin uunt awajki waketki Jesusan tarimiayi.</s>
     </seg>
     <seg type="verse" id="b.LUK.17.16">
      <s id="b.LUK.17.16.1">Yuminsataj tusa Jesusan tikishmatar piniakumar tepesmiayi.</s>
      <s id="b.LUK.17.16.2">Nu aishmanka Samarianmayauyayi.</s>
     </seg>
     <seg type="verse" id="b.LUK.17.17">
      <s id="b.LUK.17.17.1">Nuna Wáiniak Jesus Tímiayi "Tsuámaru Tiáschakait. ṡChíkich nuiwisha tui pujuinia?</s>
     </seg>
     <seg type="verse" id="b.LUK.17.18">
      <s id="b.LUK.17.18.1">ṡJu yajaya aishman Nínkik Yusa naari uunt awajsataj tusa waketki tai?"</s>
     </seg>
     <seg type="verse" id="b.LUK.17.19">
      <s id="b.LUK.17.19.1">Nuyá aishmankan Tímiayi, "Winia nekas Enentáimtursa asam pénker ajasume.</s>
      <s id="b.LUK.17.19.2">Wajakim shiir weta" Tímiayi Jesus.</s>
     </seg>
     <seg type="verse" id="b.LUK.17.20">
      <s id="b.LUK.17.20.1">Pariséu aents Jesusan Aníak "ṡYusa akupeamuri urutaik ati?" tiarmiayi.</s>
      <s id="b.LUK.17.20.2">Tutai Jesus Tímiayi, "Yusa akupeamuri paant Wáinkiachminiaiti.</s>
      <s id="b.LUK.17.20.3">"Yamaí nankamnayi" tichamniaiti.</s>
     </seg>
     <seg type="verse" id="b.LUK.17.21">
      <s id="b.LUK.17.21.1">"Jui awai, nuisha awai" Tíchamniaiti.</s>
      <s id="b.LUK.17.21.2">Warí, Yusa akupeamurinkia atumiin pujawai" Tímiayi.</s>
     </seg>
     <seg type="verse" id="b.LUK.17.22">
      <s id="b.LUK.17.22.1">Nuyá ni unuiniamurin chicharuk juna Tímiayi: "Tsawant jeattawai atumsha Winia Aents Ajasu tutain "aya Chikichík tsawantkesha Nii Wáinkiarkia mak" turuttiatrume.</s>
      <s id="b.LUK.17.22.2">Túrasha tujinkiattarme.</s>
     </seg>
     <seg type="verse" id="b.LUK.17.23">
      <s id="b.LUK.17.23.1">Aents Ajasu tutai "jui pujawai, nuisha pujawai" Tuíniakui weriirap.</s>
      <s id="b.LUK.17.23.2">Tana nu nemariirap.</s>
     </seg>
     <seg type="verse" id="b.LUK.17.24">
      <s id="b.LUK.17.24.1">Wi, Aents Ajasuitjiana nu Tátinian tsawantur jeamtai paant Wáitkiattarme.</s>
      <s id="b.LUK.17.24.2">Peem péetuk Ashí nayaimpin Tsáapnin awajna Núnisan wi taamu paant átatui.</s>
     </seg>
     <seg type="verse" id="b.LUK.17.25">
      <s id="b.LUK.17.25.1">Tura nu Túruntsain yamai pujuinia nu Winia nakitruiniakui ti Wáitsatniuitjai.</s>
     </seg>
     <seg type="verse" id="b.LUK.17.26">
      <s id="b.LUK.17.26.1">Winia atak Tátiniur jeamtai, yaunchu Nuái pujumia Nú tsawantin Túrunamia Núnisan Túrunattawai.</s>
     </seg>
     <seg type="verse" id="b.LUK.17.27">
      <s id="b.LUK.17.27.1">Yurumáwarmiayi, umararmiayi, nuatnaikiarmiayi, ni nawantri nuatnakat tusa surukarmiayi.</s>
      <s id="b.LUK.17.27.2">Tumáa pujuiniai Nuái uunt kanunam enkempramtai, amaarak nu aentsnasha mash amuukarmiayi.</s>
     </seg>
     <seg type="verse" id="b.LUK.17.28">
      <s id="b.LUK.17.28.1">Tura Sutuma péprunmasha Rauta írutramurisha Núnisaran Yusa Asutiátniuri Enentáimtutsuk pujuarmiayi.</s>
      <s id="b.LUK.17.28.2">Yurumáwarmiayi, umararmiayi, sumakarmiayi, surukarmiayi, ajancha ajamarmiayi, jeancha jeammarmiayi.</s>
     </seg>
     <seg type="verse" id="b.LUK.17.29">
      <s id="b.LUK.17.29.1">Tura Raut Sutuma péprunmaya jiinkimtai asupri tutai kaya keek Yútana aintsan nayaimpinmaya kakeetuk nu aentsun mash Máawarmiayi.</s>
     </seg>
     <seg type="verse" id="b.LUK.17.30">
      <s id="b.LUK.17.30.1">Núnisan winia atak Tátiniur jeamtai Enentáimtsuk pujusartatui.'</s>
     </seg>
     <seg type="verse" id="b.LUK.17.31">
      <s id="b.LUK.17.31.1">`Nu tsawant jeamtai jea yakiini pujana Nú shuar ni waririn achiktaj tusa akaikishti.</s>
      <s id="b.LUK.17.31.2">Jeá wayashti.</s>
      <s id="b.LUK.17.31.3">Tura kampunniunam wekaana Nú shuar ni jeen waketkishti.</s>
     </seg>
     <seg type="verse" id="b.LUK.17.32">
      <s id="b.LUK.17.32.1">Rauta Nuarí Túrunamu Enentáimpratarum.</s>
     </seg>
     <seg type="verse" id="b.LUK.17.33">
      <s id="b.LUK.17.33.1">Aya ju nunkanmayan Enentáimias "iwiaaku átaj" tana nu ni iwiaakmarin Emenkáktatui.</s>
      <s id="b.LUK.17.33.2">Tura ju nunkanam ni iwiaakmarin emenkana nu nekas iwiaakma ana nuna Wáinkiáttawai.</s>
     </seg>
     <seg type="verse" id="b.LUK.17.34">
      <s id="b.LUK.17.34.1">Paant Tájarme.</s>
      <s id="b.LUK.17.34.2">Nú Káshitin Jimiará aishman nuu peaknuman Kanúu tepeartatui.</s>
      <s id="b.LUK.17.34.3">Chikichik junaktiatui, Chíkichkia ikiunkittiawai.</s>
     </seg>
     <seg type="verse" id="b.LUK.17.35">
      <s id="b.LUK.17.35.1">Jimiará nuwa Mái-metek nekée pujuartatui.</s>
      <s id="b.LUK.17.35.2">Chikichik junaktiatui, Chíkichkia ikiunkittiawai.</s>
     </seg>
     <seg type="verse" id="b.LUK.17.36">
      <s id="b.LUK.17.36.1">Jimiará aishman kampuniunam wekainiartatui.</s>
      <s id="b.LUK.17.36.2">Chikichik junaktiatui, Chíkichkia ikiunkittiawai."</s>
      <s id="b.LUK.17.36.3">Tu Tímiayi.</s>
     </seg>
     <seg type="verse" id="b.LUK.17.37">
      <s id="b.LUK.17.37.1">Nuna antukar "Uunta ṡtui Túrunatta?" tiarmiayi.</s>
      <s id="b.LUK.17.37.2">Tutai ni chichaak "Jaka tepana nui chuan Káutkartatui."</s>
     </seg>
    </div>
    <div type="chapter" id="b.LUK.18">
     <seg type="verse" id="b.LUK.18.1">
      <s id="b.LUK.18.1.1">Shuar yawetsuk Yúsan tuke áujsatniua nuna unuiniartaj tusa Jesus ju métek-taku chichaman Tímiayi:</s>
     </seg>
     <seg type="verse" id="b.LUK.18.2">
      <s id="b.LUK.18.2.1">"Chíkich péprunam shuaran akupin amai.</s>
      <s id="b.LUK.18.2.2">Nú aishman Yúsnasha ashamchauyi; Shuárnasha pénker Enentáimtichuyi.</s>
     </seg>
     <seg type="verse" id="b.LUK.18.3">
      <s id="b.LUK.18.3.1">Tura Nú péprunam waje amai.</s>
      <s id="b.LUK.18.3.2">Niisha Shuáran akupniun chicharuk "Aishman winia yajauch awajtusmania nu iirtusta" tusa tuke Waketrú pujuyi.</s>
     </seg>
     <seg type="verse" id="b.LUK.18.4">
      <s id="b.LUK.18.4.1">Yámankamtaikkia niin anturkatniun nakitmiai.</s>
      <s id="b.LUK.18.4.2">Tura ukunam Enentáimias "Wisha Yúsan ashamachiatnak Shuárnasha pénker Enentáimtichuitiatnak ju waje tana nuna Túrattajai.</s>
     </seg>
     <seg type="verse" id="b.LUK.18.5">
      <s id="b.LUK.18.5.1">Warí niisha tuke taa itit awajtatsuk.</s>
      <s id="b.LUK.18.5.2">Tuma asamtai niin kajerkaij tusan Wárik Túrattajai" timiai" Tímiayi.</s>
     </seg>
     <seg type="verse" id="b.LUK.18.6">
      <s id="b.LUK.18.6.1">Nuyá uunt Jesus Tímiayi "Shuaran akupin yajauchiitiat nuna timiai.</s>
     </seg>
     <seg type="verse" id="b.LUK.18.7">
      <s id="b.LUK.18.7.1">Tura Yus ti pénker asa, ni achikmarin tsawaisha, Káshisha untsuamka Nú nankaamas anturkashtatuak. ṡYaitsuk menkakatuak?</s>
     </seg>
     <seg type="verse" id="b.LUK.18.8">
      <s id="b.LUK.18.8.1">Atsá, Wárik Yáinkiartatui, Tájarme.</s>
      <s id="b.LUK.18.8.2">Tura Wi Aents Ajasuitjiana ju atak Támatai, ṡshuaran tuke Winia nekas Enentáimturainia nuna Wáinkiatjash?"</s>
      <s id="b.LUK.18.8.3">Tímiayi Jesus.</s>
     </seg>
     <seg type="verse" id="b.LUK.18.9">
      <s id="b.LUK.18.9.1">"Pénkeraitjai" tu Enentáimtumainiak chikichnaka yajauch Enentáimtiarmia nuna Jesus Nekapmá chichasmiayi.</s>
      <s id="b.LUK.18.9.2">Juna Tímiayi:</s>
     </seg>
     <seg type="verse" id="b.LUK.18.10">
      <s id="b.LUK.18.10.1">"Jimiará aishman Yusa Uunt Jeen Yus áujsatai tusar wearmai.</s>
      <s id="b.LUK.18.10.2">Chíkichkia Pariséuuyi, Chíkichkia Kuítian-juuyi.</s>
     </seg>
     <seg type="verse" id="b.LUK.18.11">
      <s id="b.LUK.18.11.1">Pariséusha wajaki Yúsan áujuk Júnis Tímiayi: "Yusrú, Chíkich aishman kasa, yajauch, tsanirmau ainia nujai métekcha asan yuminsajme.</s>
      <s id="b.LUK.18.11.2">Tura ju Kuítian-juu wajana Jújaisha métekchaitjai.</s>
     </seg>
     <seg type="verse" id="b.LUK.18.12">
      <s id="b.LUK.18.12.1">Warí, Ame akupkamna nuna iniankasan wisha Chikichík semanatinin Jimiará tsawant ijiarman áujeajai; tura wi achiajna nuna Tiásnumia chikichkiniak Yúsnaiti tusan akankan Súajai."</s>
      <s id="b.LUK.18.12.2">Tu Tímiai.'</s>
     </seg>
     <seg type="verse" id="b.LUK.18.13">
      <s id="b.LUK.18.13.1">`Tura Kuítian-juusha arant wajas, nayaimpinmaani Pankái iimsatniunkesha natsaamak, tsuntsuma, ni netsepen Awatí "Yusá, ti tunaitjai.</s>
      <s id="b.LUK.18.13.2">Waitnéntrurtá" timiai.'</s>
     </seg>
     <seg type="verse" id="b.LUK.18.14">
      <s id="b.LUK.18.14.1">`Wats Tájarme, nu Kuítian-juu shuar Yus iimmianum ni Enentái pénker awajnas ni jeen waketkimiai.</s>
      <s id="b.LUK.18.14.2">Tura Pariséuka tamia Núnisan waketkimiai.</s>
      <s id="b.LUK.18.14.3">Nekaatarum.</s>
      <s id="b.LUK.18.14.4">Shuar nankaamantu Enentáimtumana nuka péejchach awajnastatui.</s>
      <s id="b.LUK.18.14.5">Tura antsu péejchach Enentáimtumana nu, nankaamantu awajnastatui" Tímiayi Jesus.</s>
     </seg>
     <seg type="verse" id="b.LUK.18.15">
      <s id="b.LUK.18.15.1">Jesus antinkiarat tusar uchin itiariarmiayi.</s>
      <s id="b.LUK.18.15.2">Tura Jesusa unuiniamurisha nuna Wáinkiar suritkiarmiayi.</s>
     </seg>
     <seg type="verse" id="b.LUK.18.16">
      <s id="b.LUK.18.16.1">Tura Jesus niin untsukar Tímiayi "Uchi Winí winitin tsankamkatarum, surimkiairap.</s>
      <s id="b.LUK.18.16.2">Enentáimsatarum.</s>
      <s id="b.LUK.18.16.3">Uchichia aintsan Enentáimtumana Nú Shuárak Yus ni Enentáin akupin ajasminiaiti.</s>
     </seg>
     <seg type="verse" id="b.LUK.18.17">
      <s id="b.LUK.18.17.1">Uchi ni uuntrin umira Núnisan shuar Yúsan Umíachkunka Yus ni Enentáin akupin ajaschamniaiti."</s>
      <s id="b.LUK.18.17.2">Tu Tímiayi Jesus.</s>
     </seg>
     <seg type="verse" id="b.LUK.18.18">
      <s id="b.LUK.18.18.1">Shuara uuntri Jesusan Tarí áujsamiayi.</s>
      <s id="b.LUK.18.18.2">"Uuntá, amesha pénkeraitme.</s>
      <s id="b.LUK.18.18.3">Tuma asam, turuttia, ṡwarinia Túrakna tuke iwiaaku átataj?"</s>
      <s id="b.LUK.18.18.4">Tímiayi.</s>
     </seg>
     <seg type="verse" id="b.LUK.18.19">
      <s id="b.LUK.18.19.1">Tutai Jesus, "ṡUrukamtia Winia, pénkeraitme, Túrutam?</s>
      <s id="b.LUK.18.19.2">Aents pénkerka atsawai.</s>
      <s id="b.LUK.18.19.3">Aya Yusak pénkeraiti.</s>
     </seg>
     <seg type="verse" id="b.LUK.18.20">
      <s id="b.LUK.18.20.1">Tura Yus akupkamu ana nu pénker nékame.</s>
      <s id="b.LUK.18.20.2">Tsanirmawairap, mankartuawairap, kasamkairap, tsanumprurairap, ame apasha, nukusha shiir Enentáimtustarum.</s>
      <s id="b.LUK.18.20.3">Nusha nékame" Tímiayi.</s>
     </seg>
     <seg type="verse" id="b.LUK.18.21">
      <s id="b.LUK.18.21.1">Tutai aishman Tímiayi "Uuntá, úchichik mash umiki tsakaruitjai."</s>
     </seg>
     <seg type="verse" id="b.LUK.18.22">
      <s id="b.LUK.18.22.1">Jesus nuna antuk "Chikichik taatramsai, Tímiayi.</s>
      <s id="b.LUK.18.22.2">Ame takakmena nu Ashí surukam Kuítrincha ainia nu susarta.</s>
      <s id="b.LUK.18.22.3">Nuinkia nayaimpiniam Kuítrum átatui.</s>
      <s id="b.LUK.18.22.4">Túram nemartustaj tusam winitia."</s>
     </seg>
     <seg type="verse" id="b.LUK.18.23">
      <s id="b.LUK.18.23.1">Tura nuna antuk, nu aishman ti Kuítrintin asa ti kuntuts Enentáimpramiayi.</s>
     </seg>
     <seg type="verse" id="b.LUK.18.24">
      <s id="b.LUK.18.24.1">Tura Kúntuts Enentáimpramtai Jesus nuna Nekáa "Kuítrintin ainia nu Yus akupeamunam pachiinkiatin ti iturchataiti, Tímiayi.</s>
     </seg>
     <seg type="verse" id="b.LUK.18.25">
      <s id="b.LUK.18.25.1">Kamiriuka, uunt ana nu, auja jiin wayatin itiurchataiti.</s>
      <s id="b.LUK.18.25.2">Tura shuar Kuítrin ti Enentáimtana nu Yus akupeamunam pachiinkiatin Nú nankaamas itiurchataiti."</s>
      <s id="b.LUK.18.25.3">Tu Tímiayi.</s>
     </seg>
     <seg type="verse" id="b.LUK.18.26">
      <s id="b.LUK.18.26.1">Tura nuna antukarmia nu tiarmiayi "ṡNuinkia yaki uwempramniait?"</s>
     </seg>
     <seg type="verse" id="b.LUK.18.27">
      <s id="b.LUK.18.27.1">Tutai Jesus Tímiayi "Aents tujintiainia nuna Yuska Páchitsuk Túramniaiti."</s>
     </seg>
     <seg type="verse" id="b.LUK.18.28">
      <s id="b.LUK.18.28.1">Nuyá Pítiur Niin chicharuk Tímiayi "Uuntá, iikia Amin nemarsataj tusar ii takakmaaka ikiukji."</s>
     </seg>
     <seg type="verse" id="b.LUK.18.30">
      <s id="b.LUK.18.30.1">Tutai Jesus Tímiayi "Shuar Yus akupeana nuna Túrataj tusa ni jeen ikiuakka tura Núnisan ni Aparíncha, Nukuríncha, yachinkisha, nuwenkesha, Uchirínkisha ikiuakka ju nunkanmasha Núkap Wáinkiattawai nu shuar.</s>
      <s id="b.LUK.18.30.2">Tura tuke iwiaaku pujustinniasha Wáinkiattawai."</s>
     </seg>
     <seg type="verse" id="b.LUK.18.31">
      <s id="b.LUK.18.31.1">Jesus ni tuse unuiniamurin akanki ikiaanak juna Tímiayi: "Jerusarénnum jeatemaji.</s>
      <s id="b.LUK.18.31.2">Juisha Jerusarénnum Winia, Aents Ajasu tutain, Túrunatniurun Yúsnan etserin yaunchu aatrurarmia nu uminkiattawai.</s>
     </seg>
     <seg type="verse" id="b.LUK.18.32">
      <s id="b.LUK.18.32.1">Apachnium surutkartatui.</s>
      <s id="b.LUK.18.32.2">Túrawar wishikrurar, katsekrukar usukruawartatui.</s>
     </seg>
     <seg type="verse" id="b.LUK.18.33">
      <s id="b.LUK.18.33.1">Awatiar Mantuáwartatui.</s>
      <s id="b.LUK.18.33.2">Túramaitiatnak Menaintiú tsawantai nantaktiatjai" Tímiayi.</s>
     </seg>
     <seg type="verse" id="b.LUK.18.34">
      <s id="b.LUK.18.34.1">Tura Nii Tímiania nuna nekas Túrunattawai, Tícharmiayi.</s>
      <s id="b.LUK.18.34.2">Wariniak ta tusar nekaacharmiayi.</s>
     </seg>
     <seg type="verse" id="b.LUK.18.35">
      <s id="b.LUK.18.35.1">Jesus Jirikiú péprunam nuntumsai, nui aishman jii kusuru, Kuítian surusarat tusa Jintiá pujumiayi.</s>
     </seg>
     <seg type="verse" id="b.LUK.18.36">
      <s id="b.LUK.18.36.1">Untsurí aents nankaamainian antuk "ṡwarinkit?"</s>
      <s id="b.LUK.18.36.2">Tímiayi.</s>
     </seg>
     <seg type="verse" id="b.LUK.18.37">
      <s id="b.LUK.18.37.1">Tutai, "Nasarétnumia Jesus nankaamawai" tiarmiayi.</s>
     </seg>
     <seg type="verse" id="b.LUK.18.38">
      <s id="b.LUK.18.38.1">Kusurusha nuna antuk untsumuk "Jesusá, Uunt Kapitián Tawit weeachukaitiam.</s>
      <s id="b.LUK.18.38.2">Tátiniuya Núchakaitiam.</s>
      <s id="b.LUK.18.38.3">Winiaja waitnentrurta" Tímiayi.</s>
     </seg>
     <seg type="verse" id="b.LUK.18.39">
      <s id="b.LUK.18.39.1">Eemak wearmiania nu chicharainiak "takamatsata" tiarmiayi.</s>
      <s id="b.LUK.18.39.2">Tutaisha Nú arant untsumuk "Tawit weeachukaitiam; winiaja waitnentrurta" Tímiayi.</s>
     </seg>
     <seg type="verse" id="b.LUK.18.40">
      <s id="b.LUK.18.40.1">Nuinkia Jesus wajas "itiatarum" Tímiayi.</s>
      <s id="b.LUK.18.40.2">Tura nii Támatai,</s>
     </seg>
     <seg type="verse" id="b.LUK.18.41">
      <s id="b.LUK.18.41.1">"ṡWarí itiurtukat tusamea wakerutam?"</s>
      <s id="b.LUK.18.41.2">Tímiayi.</s>
      <s id="b.LUK.18.41.3">Tutai kusuru aimiuk "Uuntá, iimtiasan wakerajai" Tímiayi.</s>
     </seg>
     <seg type="verse" id="b.LUK.18.42">
      <s id="b.LUK.18.42.1">Tutai Jesus chichaak "Iimtia.</s>
      <s id="b.LUK.18.42.2">Winia nekas Enentáimtursa asam pénker ajasume" Tímiayi.</s>
     </seg>
     <seg type="verse" id="b.LUK.18.43">
      <s id="b.LUK.18.43.1">Nu chichamaik kusuru iimmiayi.</s>
      <s id="b.LUK.18.43.2">Tura Yusa naari uunt awajki Jesusan nemarmiayi.</s>
      <s id="b.LUK.18.43.3">Tura Ashí aents nuna Wáinkiarmia nusha Yusa Náarin uunt awajsarmiayi.</s>
     </seg>
    </div>
    <div type="chapter" id="b.LUK.19">
     <seg type="verse" id="b.LUK.19.1">
      <s id="b.LUK.19.1.1">Nuyá Jirikiú péprunam Wayá nui wekaikini ajamiayi.</s>
     </seg>
     <seg type="verse" id="b.LUK.19.2">
      <s id="b.LUK.19.2.1">Nui Kuítrintin aishman ni naari Sakíu pujumiayi.</s>
      <s id="b.LUK.19.2.2">Nu Sakíu Kuítian-juu uuntriyayi.</s>
     </seg>
     <seg type="verse" id="b.LUK.19.3">
      <s id="b.LUK.19.3.1">Aents ti Káunkámtai, Sakíu ti Sútarach asa, Jesusan iistaj Tukamá tujinkiamiayi.</s>
     </seg>
     <seg type="verse" id="b.LUK.19.4">
      <s id="b.LUK.19.4.1">Tuma asa Jesus nuke nankaamaktin asamtai, eemki tsékinki sikiumuru numi wajamunam wakamiayi iistaj tusa.</s>
     </seg>
     <seg type="verse" id="b.LUK.19.5">
      <s id="b.LUK.19.5.1">Jesus nui nankaamak Pankái iimias chicharuk "Sakíu Wárik Akáikitiá.</s>
      <s id="b.LUK.19.5.2">Ame jeemiin Yamái kanartiniaitjai" Tímiayi.</s>
     </seg>
     <seg type="verse" id="b.LUK.19.6">
      <s id="b.LUK.19.6.1">Tutai Sakíusha Wárik akaiki, shiir Enentáimias Jesusan itiaamiayi.</s>
     </seg>
     <seg type="verse" id="b.LUK.19.7">
      <s id="b.LUK.19.7.1">Ashí aents nuna Wáinkiar "Maaj, Jesus Tunáa aishmanka jeen pujawai" tusa mai tunaim ajarmiayi.</s>
     </seg>
     <seg type="verse" id="b.LUK.19.8">
      <s id="b.LUK.19.8.1">Nuyá Sakíu wajaki Jesusan chicharuk "Iistá Uuntá, wi takakjana juna Jímiapetek nakakan Kuítrincha ainia nuna susartatjai.</s>
      <s id="b.LUK.19.8.2">Tura Wáitruan chikichan kasarkaitkiuncha menaintiu patatsan awainkittiajai" Tímiayi.</s>
     </seg>
     <seg type="verse" id="b.LUK.19.9">
      <s id="b.LUK.19.9.1">Tutai Jesus Tímiayi "Ju aishman Apraáma Shuárintiat Yamái niisha Níiniujai uwempra asa nekas Apraáma shuari ajasuiti.</s>
     </seg>
     <seg type="verse" id="b.LUK.19.10">
      <s id="b.LUK.19.10.1">Wisha Aents Ajasu asan menkakaru ainia nuna eakan uwemtikrartaj tusan Táwitjai."</s>
      <s id="b.LUK.19.10.2">Tu Tímiayi.</s>
     </seg>
     <seg type="verse" id="b.LUK.19.11">
      <s id="b.LUK.19.11.1">Nu aents Jesusan anturkarmia nu "Jerusarénnum jeawakrin Nii, Yus anaikiamu asa, Wárik akupin ajastatui" tu Enentáimsarmiayi.</s>
      <s id="b.LUK.19.11.2">Tuma asamtai wésar Jerusarénnum nuntumsarai, nuna Enentáimsaráin tusa Jesus juna métek-takun chichasmiayi:</s>
     </seg>
     <seg type="verse" id="b.LUK.19.12">
      <s id="b.LUK.19.12.1">"Aishman penkeri amai.</s>
      <s id="b.LUK.19.12.2">Nu aishmansha jeachat Chíkich Núnkanam Kapitián Náamkan Tátaj tusa wemai.</s>
     </seg>
     <seg type="verse" id="b.LUK.19.13">
      <s id="b.LUK.19.13.1">Tura wétsuk ni takarniurin tias armia nuna untsukarmai.</s>
      <s id="b.LUK.19.13.2">Tura ankant ankant kuit kurijiai nankaamas pénker armia nuna Suíniak "Ju kuitjai wi Táatsain Takakmá ajatarum" timiai.'</s>
     </seg>
     <seg type="verse" id="b.LUK.19.14">
      <s id="b.LUK.19.14.1">`Tura ni nunkénia shuarka nakitiarmai.</s>
      <s id="b.LUK.19.14.2">Túmainiak "nu aishman ii Kapitiántri ajasain tusar nakitiaji" nu Titiá tusar aishmankan akatrar akuptukarmai.'</s>
     </seg>
     <seg type="verse" id="b.LUK.19.15">
      <s id="b.LUK.19.15.1">`Tuma ain Kapitián Náamak ni nunkén waketki tamai.</s>
      <s id="b.LUK.19.15.2">Taa "winia Kuítrujai Warí Túrarum" Títiaj tusa ni takarniurin kuitia Súsarmia nuna untsukarmai.'</s>
     </seg>
     <seg type="verse" id="b.LUK.19.16">
      <s id="b.LUK.19.16.1">`Ni takarniuri emka chikichik taa "ame Kuítrumjai takakmasan tias patasan achikmajai" timiai.'</s>
     </seg>
     <seg type="verse" id="b.LUK.19.17">
      <s id="b.LUK.19.17.1">`Tutai Kapitián chichaak "Pénker Túrame.</s>
      <s id="b.LUK.19.17.2">Ishichik susamjamna Nújaink~i wi Tímiajna Tímiatrusmek Túrame.</s>
      <s id="b.LUK.19.17.3">Tuma asakmin tias péprun akupin awajsattajme" timiai.'</s>
     </seg>
     <seg type="verse" id="b.LUK.19.18">
      <s id="b.LUK.19.18.1">`Chíkich taa "Iistá Uuntá, ame Kuítrumjai takakmasan senku patasan achikjai" timiai.'</s>
     </seg>
     <seg type="verse" id="b.LUK.19.19">
      <s id="b.LUK.19.19.1">`Nunasha chicharuk "Amincha senku péprun akupin awajsattajme" timiai.'</s>
     </seg>
     <seg type="verse" id="b.LUK.19.20">
      <s id="b.LUK.19.20.1">`Nuyá Chíkich taa "Uuntá, ame Kuítrumin paniijiai ijian ikiusmajai.</s>
     </seg>
     <seg type="verse" id="b.LUK.19.21">
      <s id="b.LUK.19.21.1">Amesha kakaram chichau asakmin, ikiuschiatam achin asakmin tura arakmachiatam juu asakmin ashamkamjame" timiai.'</s>
     </seg>
     <seg type="verse" id="b.LUK.19.22">
      <s id="b.LUK.19.22.1">`Tutai Kapitián timiai "Maaj, amesha ti yajauchiitme.</s>
      <s id="b.LUK.19.22.2">Ame Támena nuke makurmawai.</s>
      <s id="b.LUK.19.22.3">Wi kakaram chichau aisha, ikiuschiatan achin aisha tura araknasha arakmachiatan juu aisha,</s>
     </seg>
     <seg type="verse" id="b.LUK.19.23">
      <s id="b.LUK.19.23.1">nuinkia ṡurukamtia kuit-ikiutainiam ikiuschamam?</s>
      <s id="b.LUK.19.23.2">Nuinkia wi atak Táakun patasan achikiaajna" timiai.</s>
     </seg>
     <seg type="verse" id="b.LUK.19.24">
      <s id="b.LUK.19.24.1">Tura nui wajarmia nuna chicharuk "Kuítian takakmari juruktiarum; Túrarum tias takakna Nú shuar susatarum" timiai.'</s>
     </seg>
     <seg type="verse" id="b.LUK.19.25">
      <s id="b.LUK.19.25.1">`Tura niisha chichainiak "Túrasha Uuntá, tias takakja" tiarmai.'</s>
     </seg>
     <seg type="verse" id="b.LUK.19.26">
      <s id="b.LUK.19.26.1">`Tutai Kapitián chichaak "Takakna nujai takaakuinkia patatnastatui Tájarme.</s>
      <s id="b.LUK.19.26.2">Tura takakna nujai takaachkuinkia ishichik takakkuisha jurunkittiawai.</s>
     </seg>
     <seg type="verse" id="b.LUK.19.27">
      <s id="b.LUK.19.27.1">Tura winia nemasur Kapitián ajasain tusar nakitrurarmania nu itiatarum.</s>
      <s id="b.LUK.19.27.2">Tura wisha iimiain Máatárum" timiai."</s>
      <s id="b.LUK.19.27.3">Tu Tímiayi Jesus.</s>
     </seg>
     <seg type="verse" id="b.LUK.19.28">
      <s id="b.LUK.19.28.1">Nuna tuasua amik Jesus Jerusarénnumaani wémiayi.</s>
     </seg>
     <seg type="verse" id="b.LUK.19.29">
      <s id="b.LUK.19.29.1">Petpajái pepru tura Petania péprusha Uriwiu Náinnium Tíjiuchiyi; nui jeastatuk ajatemas ni unuiniamurin Jímiaran chicharuk,</s>
     </seg>
     <seg type="verse" id="b.LUK.19.30">
      <s id="b.LUK.19.30.1">"Tíjiuch péprunam wetarum.</s>
      <s id="b.LUK.19.30.2">Túrarum nui umpuuruch ekemtukchamu jinkiamu Wajá Wáinkiattarme.</s>
      <s id="b.LUK.19.30.3">Nu Atíarum itiatarum.</s>
     </seg>
     <seg type="verse" id="b.LUK.19.31">
      <s id="b.LUK.19.31.1">Tura "ṡurukamtai Atíarum?" turamainiakuisha, "ii uuntri wakerawai" Títiarum" Tímiayi.</s>
     </seg>
     <seg type="verse" id="b.LUK.19.32">
      <s id="b.LUK.19.32.1">Tutai unuiniamuri wear, Jesus timia ímiatrusan Wáinkiarmiayi</s>
     </seg>
     <seg type="verse" id="b.LUK.19.33">
      <s id="b.LUK.19.33.1">Tura umpuuruchin Atíakui nérentin chichainiak "ṡUrukamtai umpuuruchsha Atíarum?" tiarmiayi.</s>
     </seg>
     <seg type="verse" id="b.LUK.19.34">
      <s id="b.LUK.19.34.1">Tutai unuiniamusha "Ii uuntri wakerawai" tiarmiayi.</s>
     </seg>
     <seg type="verse" id="b.LUK.19.35">
      <s id="b.LUK.19.35.1">Tura umpuuruchin Jesusan itiariarmiayi.</s>
      <s id="b.LUK.19.35.2">Túrawar ni pushirin umpuuruchiniam awantkar Jesusan ekenkarmiayi.</s>
     </seg>
     <seg type="verse" id="b.LUK.19.36">
      <s id="b.LUK.19.36.1">Tura Jesus wétinnium ni pushirin jintianam ayaparar aintrarmiayi.</s>
     </seg>
     <seg type="verse" id="b.LUK.19.37">
      <s id="b.LUK.19.37.1">Tura Uriwiu naint awankénamunam Tíjiuch ajasarmatai Untsurí aents Jesusan nemariarmia nu warainiak kakantar untsumainiak aents tujintiamun Untsurí Túran Wáinkiaru ásar Yusa Náarin uunt awajsarmiayi.</s>
     </seg>
     <seg type="verse" id="b.LUK.19.38">
      <s id="b.LUK.19.38.1">"Yusa Náaríin winiana ju ii uunt Akupniuiti.</s>
      <s id="b.LUK.19.38.2">Nincha Yus shiir awajsati.</s>
      <s id="b.LUK.19.38.3">Nayaimpiniam pujuinia nu shiir Enentáimsar Yusa Náarin uunt awajsarti" tiarmiayi.</s>
     </seg>
     <seg type="verse" id="b.LUK.19.39">
      <s id="b.LUK.19.39.1">Tura Pariséu aents nui Páchitra pujuarmia nu Jesusan chicharainiak "Uuntá, nemartamainia nu "takamatsata" tiarta" tiarmiayi.</s>
     </seg>
     <seg type="verse" id="b.LUK.19.40">
      <s id="b.LUK.19.40.1">Tutai Jesus Tímiayi "Nuinkia ju takamatsarmatainkia, kayasha untsumkarainti.</s>
      <s id="b.LUK.19.40.2">Nuna paant Tájarme" Tímiayi.</s>
     </seg>
     <seg type="verse" id="b.LUK.19.41">
      <s id="b.LUK.19.41.1">Jerusarénnum Tíjiuch ajatemas péprun Wáiniak uutuk Júnis Tímiayi:</s>
     </seg>
     <seg type="verse" id="b.LUK.19.42">
      <s id="b.LUK.19.42.1">"Jerusarénnumia Shuártiram, ju tsawantinkesha shiir pujustintrum nekaarmeka maak.</s>
      <s id="b.LUK.19.42.2">Túrasha yamaikia nekaatin nankaamasai.</s>
     </seg>
     <seg type="verse" id="b.LUK.19.43">
      <s id="b.LUK.19.43.1">Kame ti itiurchat tsawant jeartamtatrume.</s>
      <s id="b.LUK.19.43.2">Atumí nemasri nunkajai aa-tanishan tanishmarar téntatramkattarme.</s>
      <s id="b.LUK.19.43.3">Mesetan najatramattarme, tura aatusha junisha mash árenmaktatrume.</s>
     </seg>
     <seg type="verse" id="b.LUK.19.44">
      <s id="b.LUK.19.44.1">Túrutma Nunká ajunmartatrume.</s>
      <s id="b.LUK.19.44.2">Tura atumiin pujuinia nuna Máawartatui.</s>
      <s id="b.LUK.19.44.3">Tura Ashí emesrarmatai ishichkisha kaya irumpramusha penké atsuttawai.</s>
      <s id="b.LUK.19.44.4">Wi Yusa anaikiamurin tarijrumna nu nekaachu asakrumin Túrutmattarme."</s>
      <s id="b.LUK.19.44.5">Tu Tímiayi.</s>
     </seg>
     <seg type="verse" id="b.LUK.19.45">
      <s id="b.LUK.19.45.1">Nuyá Jesus Yusa Uunt Jeen Wayá suruktasa pujuarmia nuna sumaktasa pujuarmia nunasha jiiki awemarmiayi.</s>
     </seg>
     <seg type="verse" id="b.LUK.19.46">
      <s id="b.LUK.19.46.1">Túrak juna Tímiayi: "Yús-Papinium yaunchu aarma awai: "Winia jearka Yus áujsatin jeaiti" tu aarmaiti.</s>
      <s id="b.LUK.19.46.2">Túrasha átumka Kasáa matsamtaiya Nútikiarme" Tímiayi.</s>
     </seg>
     <seg type="verse" id="b.LUK.19.47">
      <s id="b.LUK.19.47.1">Tuke tsawantin Yusa Uunt Jeen Jesus uwempratin chichaman unuiniak pujai Israer-patri uuntrisha, Israer-shuara jintinniurisha, tura pepru uuntrisha, itiur Máamniakit tusar ti Enentáimsarmiayi.</s>
     </seg>
     <seg type="verse" id="b.LUK.19.48">
      <s id="b.LUK.19.48.1">Túrasha Ashí aents émamkes anturainiakui Máatniun tujinkiarmiayi.</s>
     </seg>
    </div>
    <div type="chapter" id="b.LUK.20">
     <seg type="verse" id="b.LUK.20.1">
      <s id="b.LUK.20.1.1">Yusa Uunt Jeen Jesus uwempratin chichaman unuiniak pujai Israer-patri uuntrisha, Israer-shuara jintinniurisha, Israer-shuara uuntrisha Táarmiayi.</s>
     </seg>
     <seg type="verse" id="b.LUK.20.2">
      <s id="b.LUK.20.2.1">Taar Jesusan chicharainiak "ṡYana chichamejai ju Túram? ṡYa ju Túratniuncha akuptamkait?" tiarmiayi.</s>
     </seg>
     <seg type="verse" id="b.LUK.20.3">
      <s id="b.LUK.20.3.1">Tutai Jesus Tímiayi "Wisha aniastajrum tusan wakerajrume.</s>
     </seg>
     <seg type="verse" id="b.LUK.20.4">
      <s id="b.LUK.20.4.1">ṡYa Juánnasha imiakrattia tusa akupkamia? ṡYusak? ṡAentsuk?</s>
      <s id="b.LUK.20.4.2">Turuttiarum" Tímiayi.</s>
     </seg>
     <seg type="verse" id="b.LUK.20.5">
      <s id="b.LUK.20.5.1">Tútaisha niisha nuamtak warintiajik mai tunai ajarmiayi.</s>
      <s id="b.LUK.20.5.2">""Yus akupkaiti" Tákurninkia, "ṡurukamtai Enentáimtuscharum?" turamtatji.</s>
     </seg>
     <seg type="verse" id="b.LUK.20.6">
      <s id="b.LUK.20.6.1">Túrasha "aents akupkaiti" Tákurnisha Ashí aents kayajai tukurmar mantamattaji.</s>
      <s id="b.LUK.20.6.2">Warí "Juan Yúsnan etserniuiti" Tuíniatsuk" tiarmiayi.</s>
     </seg>
     <seg type="verse" id="b.LUK.20.7">
      <s id="b.LUK.20.7.1">Nuinkia Jesusan ainiak "Iisha nékatsji, Juan imiakratinniasha Yátsuk akupkamia" tiarmiayi.</s>
     </seg>
     <seg type="verse" id="b.LUK.20.8">
      <s id="b.LUK.20.8.1">Tutai Jesus Tímiayi "Wisha Núnisnak winia akuptukua nuna Tíchattajrume" Tímiayi.</s>
     </seg>
     <seg type="verse" id="b.LUK.20.9">
      <s id="b.LUK.20.9.1">Nuyá Jesus ju métek-taku chichamjai aentsun jintintiamiayi: "Aishman ni ajariin uwa araa amuk, shuaran takartusti tusa ikiukmiai.</s>
      <s id="b.LUK.20.9.2">Tura ninkia wau Táchataj tusa jeachat wémai.</s>
     </seg>
     <seg type="verse" id="b.LUK.20.10">
      <s id="b.LUK.20.10.1">Tura Júuktin tsawant jeamtai juukman akanak jurumkit tusa takarniurin takau shuariin akuptukmai.</s>
      <s id="b.LUK.20.10.2">Tura takarniurincha katsumkar áyatik awainkiarmai.</s>
     </seg>
     <seg type="verse" id="b.LUK.20.11">
      <s id="b.LUK.20.11.1">Nuyá nérentin Chíkich takarniurin akupkamai; tura nunasha Núnisan katsekkar, awatiar, Sútsuk akupkarmai.</s>
     </seg>
     <seg type="verse" id="b.LUK.20.12">
      <s id="b.LUK.20.12.1">Nuyá ataksha chikichan akupkamai.</s>
      <s id="b.LUK.20.12.2">Tura nunasha takau shuar katsumkar akupkarmai.'</s>
     </seg>
     <seg type="verse" id="b.LUK.20.13">
      <s id="b.LUK.20.13.1">`Nuyá ukunam Ajá nérenniuri "Itiurkatjak, timiai.</s>
      <s id="b.LUK.20.13.2">Winia aneamu uchirun akupkattajai.</s>
      <s id="b.LUK.20.13.3">Niin Wáinkiar shiir Enentáimtuschartimpiash" timiai.'</s>
     </seg>
     <seg type="verse" id="b.LUK.20.14">
      <s id="b.LUK.20.14.1">`Túrasha takau shuar nuna Wáinkiar, nuamtak chichainiak "Juka Ajá nérenniuri ajastatui.</s>
      <s id="b.LUK.20.14.2">Maatai.</s>
      <s id="b.LUK.20.14.3">Nuikia aja iiniu átatui" tiarmai.</s>
     </seg>
     <seg type="verse" id="b.LUK.20.15">
      <s id="b.LUK.20.15.1">Nuna Tuíniak ajanmaya jiiki Máawarmai.'</s>
      <s id="b.LUK.20.15.2">Nuyá Jesus aniasmiayi `Wats ṡWarí Enentáimsarum, Ajá nérenniuri itiurkattawa?</s>
     </seg>
     <seg type="verse" id="b.LUK.20.16">
      <s id="b.LUK.20.16.1">Niisha taa, nu takau Shuáran Máawartatui.</s>
      <s id="b.LUK.20.16.2">Tura Núnkanka chikichan susattawai" Tímiayi.</s>
      <s id="b.LUK.20.16.3">Nuna anturkar "Yus Núnaka tsankatkashti" tiarmiayi.</s>
     </seg>
     <seg type="verse" id="b.LUK.20.17">
      <s id="b.LUK.20.17.1">Tura Jesus niin émamkes iisar Tímiayi "ṡNuikia Yus-Papinium aarma nu warintiua?</s>
      <s id="b.LUK.20.17.2">Ju aarmaiti: Kayan pénkernak jea jeamin "yajauchiiti" tusar ajapawarmia nu Ashí kayajai nankaamas pénker apujsamuiti.</s>
     </seg>
     <seg type="verse" id="b.LUK.20.18">
      <s id="b.LUK.20.18.1">Nu kayan tukumainia nuka kupintrattawai.</s>
      <s id="b.LUK.20.18.2">Tura nu kaya shuarnum iniarka nu shuaran tsai tsai awajsattawai.</s>
      <s id="b.LUK.20.18.3">Tu aarmaiti.</s>
     </seg>
     <seg type="verse" id="b.LUK.20.19">
      <s id="b.LUK.20.19.1">Israer-patri uuntri tura Israer-shuara jintinniurisha "nu métek-taku chichamjai iin Túramji" tu nekaawar nuik~i Jesusan achikiar emetatai tusar wakeriarmiayi.</s>
      <s id="b.LUK.20.19.2">Tura Untsurí shuar Jesusan wakeruiniakui, ashamainiak Túracharmiayi.</s>
     </seg>
     <seg type="verse" id="b.LUK.20.20">
      <s id="b.LUK.20.20.1">Tura Kapitiánnium suruktai tusar wakeruiniak mamikmau shuaran Jesusan akuptukarmiayi.</s>
      <s id="b.LUK.20.20.2">Nu shuar pénker shuara Núnisan jeariar, Jesus nékatsuk yajauch chichakat tusar, aniastaj tusar wearmiayi.</s>
      <s id="b.LUK.20.20.3">Ni chichakmarijiai uuntnum suruktai tusar Túrawarmiayi.</s>
     </seg>
     <seg type="verse" id="b.LUK.20.21">
      <s id="b.LUK.20.21.1">Tu Enentáimsar Tíarmiayi "Uuntá, ame tuke nekas chicham chichaame, nu nékaji.</s>
      <s id="b.LUK.20.21.2">Aents Pátatek iiyatsme, antsu nekas Yusa jinti jintintiame.</s>
     </seg>
     <seg type="verse" id="b.LUK.20.22">
      <s id="b.LUK.20.22.1">Wats turuttia, ṡRúmanmaya uunt akupin ii kuitri akiktin pénkerkait? ṡAkiktinkiait? ṡSuritkiatniukait?</s>
      <s id="b.LUK.20.22.2">Nu nekaatai tusar wakeraji" tiarmiayi.</s>
     </seg>
     <seg type="verse" id="b.LUK.20.23">
      <s id="b.LUK.20.23.1">Tura Jesuska ni yajauch Enentáimsamurin Nekáa chicharainiak,</s>
     </seg>
     <seg type="verse" id="b.LUK.20.24">
      <s id="b.LUK.20.24.1">"Kuit itiatarum. ṡYana yapi tura yana naari jui aarmait?"</s>
      <s id="b.LUK.20.24.2">Tímiayi.</s>
      <s id="b.LUK.20.24.3">Tutai nii tiarmiayi "uunt akupniunu."</s>
     </seg>
     <seg type="verse" id="b.LUK.20.25">
      <s id="b.LUK.20.25.1">Tutai Jesus Tímiayi "uunt akupniunu átinia nu uunt akupin susatarum.</s>
      <s id="b.LUK.20.25.2">Tura Yusna átinia nu, Yus susatarum."</s>
     </seg>
     <seg type="verse" id="b.LUK.20.26">
      <s id="b.LUK.20.26.1">Aents ántamunam ni chichakmarijiai achiktinian penké tujinkiarmiayi.</s>
      <s id="b.LUK.20.26.2">Antsu aya iimprarmiayi tura takamtak pujusarmiayi.</s>
     </seg>
     <seg type="verse" id="b.LUK.20.27">
      <s id="b.LUK.20.27.1">Nuyá Satuséu "jakamunmaya penké nantakchamniaiti" tuinia nu, Jesusan aniastai tusar tariarmiayi.</s>
     </seg>
     <seg type="verse" id="b.LUK.20.28">
      <s id="b.LUK.20.28.1">Aniiniak tiarmiayi "Uuntá, Muisáis juna aartampramiaji: "Aishman ni Nuarí Júreatsain jakamtainkia ni yachi nu wajen Nuátkatí, yachin yajutmatratsa."</s>
      <s id="b.LUK.20.28.2">Tu aarmaiti, tiarmiayi.</s>
     </seg>
     <seg type="verse" id="b.LUK.20.29">
      <s id="b.LUK.20.29.1">Wats, siati yachi ármai, tiarmiayi.</s>
      <s id="b.LUK.20.29.2">Iwiairi nuwan nuatak yajutmatsuk jakamai.</s>
     </seg>
     <seg type="verse" id="b.LUK.20.30">
      <s id="b.LUK.20.30.1">Ni yachi wajen akintiak, Nuátak, niisha yajutmatsuk jakamai.</s>
     </seg>
     <seg type="verse" id="b.LUK.20.31">
      <s id="b.LUK.20.31.1">Nuna yachisha Núnisan nu wajen Nuátkamai; tura Núnisan Ashí siati nuna pataink~i Nuátkarmai.</s>
      <s id="b.LUK.20.31.2">Yajutmatsuk yajutmatsuk kajinkiarmai.</s>
     </seg>
     <seg type="verse" id="b.LUK.20.32">
      <s id="b.LUK.20.32.1">Tura ukunam nuwasha jakamai.</s>
     </seg>
     <seg type="verse" id="b.LUK.20.33">
      <s id="b.LUK.20.33.1">Nantaktin tsawantai, nantakiarmatai, ṡyana nuarin ati?</s>
      <s id="b.LUK.20.33.2">Ashí siati Nuátkacharmaka" tiarmiayi.</s>
     </seg>
     <seg type="verse" id="b.LUK.20.34">
      <s id="b.LUK.20.34.1">Tutai Jesus Tímiayi "Ju nunkanman nuatnaikiatin awai.</s>
     </seg>
     <seg type="verse" id="b.LUK.20.35">
      <s id="b.LUK.20.35.1">Tura nantakiar atak iwiaaku ámin ainia nuka nuatnaikiachartatui.</s>
     </seg>
     <seg type="verse" id="b.LUK.20.36">
      <s id="b.LUK.20.36.1">Warí, Jákashtin ainiatsuk.</s>
      <s id="b.LUK.20.36.2">Nayaimpinmaya suntara aintsan ajasartatui.</s>
      <s id="b.LUK.20.36.3">Tura nantakiaru ásar Yusa uchiri ajasartatui.</s>
     </seg>
     <seg type="verse" id="b.LUK.20.37">
      <s id="b.LUK.20.37.1">Tura Jákaru nantakiartin ainia nuna imia Muisáis Jintíamiayi.</s>
      <s id="b.LUK.20.37.2">Warí, numichiniam ji Wajái keamunan Yus niijiai chichaamun, Yus-Papinium Muisaiska aarmiayi.</s>
      <s id="b.LUK.20.37.3">Nú aarmanum Uunt Yus Apraáma, Isaka tura Jakupu Yúsrinti, Tímiayi.</s>
      <s id="b.LUK.20.37.4">Nú aishman yaunchu Jákaru ain "ni Yúsrinti" Tímiayi.</s>
      <s id="b.LUK.20.37.5">Nuna taku nantaktin awai tu Jintíamiayi.</s>
     </seg>
     <seg type="verse" id="b.LUK.20.38">
      <s id="b.LUK.20.38.1">Kame jaka menkakatniunam pujuinia nuna Yúsrinchuiti.</s>
      <s id="b.LUK.20.38.2">Tuma asamtai Jakáa Yúsrinti Tíchamniaiti.</s>
      <s id="b.LUK.20.38.3">Antsu iwiaaku ainia nuna Yúsrinti.</s>
      <s id="b.LUK.20.38.4">Ashi Niiniun iwiaarkainiawai" Tímiayi.</s>
     </seg>
     <seg type="verse" id="b.LUK.20.39">
      <s id="b.LUK.20.39.1">Nuna antukar Israer-shuara jintinniuri "pénker tame, Uuntá" tiarmiayi.</s>
     </seg>
     <seg type="verse" id="b.LUK.20.40">
      <s id="b.LUK.20.40.1">Tura Nuyánka aniastinian arantukarmiayi.</s>
     </seg>
     <seg type="verse" id="b.LUK.20.41">
      <s id="b.LUK.20.41.1">Nuyá Jesus Tímiayi "Yus anaikiamu Kristu tutaisha, ṡitiura "Aya Tawit weeaiti" Tárum?</s>
     </seg>
     <seg type="verse" id="b.LUK.20.42">
      <s id="b.LUK.20.42.1">Warí, Sarmu papinium Tawit ninki juna Tátsuk: "Uunt winia Uuntrun "Akupin pujutainium Winia untsuuruini Pujustá, Tímiayi.</s>
     </seg>
     <seg type="verse" id="b.LUK.20.43">
      <s id="b.LUK.20.43.1">Ame nemasrumin Núpeteatsain nui Pujustá" Tímiayi."</s>
      <s id="b.LUK.20.43.2">Tú aarmaiti.</s>
     </seg>
     <seg type="verse" id="b.LUK.20.44">
      <s id="b.LUK.20.44.1">Kame Tawitkia, Krístun chicharuk, "winia Uuntur" taisha, ṡitiurak Kristu tutai Tawitia Pampanmarí átin~ki?"</s>
      <s id="b.LUK.20.44.2">Tú Tímiayi Jesus.</s>
     </seg>
     <seg type="verse" id="b.LUK.20.45">
      <s id="b.LUK.20.45.1">Ashí aents Niin anturkatasa pujuiniai ni unuiniamurin Jesus juna Tímiayi:</s>
     </seg>
     <seg type="verse" id="b.LUK.20.46">
      <s id="b.LUK.20.46.1">"Israer-shuaran jintintin ainia Nuyá aneartarum.</s>
      <s id="b.LUK.20.46.2">Niisha esaram pushin entsarar wekasataitsar wakeruiniawai.</s>
      <s id="b.LUK.20.46.3">Tura Jintiá ti shiir áujtusarat tusar wakeruiniawai; tura iruntai jeanam penkeri pujutainium pujustinian wakeruiniawai.</s>
      <s id="b.LUK.20.46.4">Tura nampernumsha uunt pujutainium pujustaj tusa wakeruiniawai.</s>
     </seg>
     <seg type="verse" id="b.LUK.20.47">
      <s id="b.LUK.20.47.1">Túrasha wajé jeencha atantainiawai.</s>
      <s id="b.LUK.20.47.2">Túrawar aents nekaracharat tusar ti esaram chichamjai Yúsan áujainiawai.</s>
      <s id="b.LUK.20.47.3">Nincha Chíkichjai nankaamas Yus Asutiáwartatui."</s>
     </seg>
    </div>
    <div type="chapter" id="b.LUK.21">
     <seg type="verse" id="b.LUK.21.1">
      <s id="b.LUK.21.1.1">Yusa Uunt Jeen Kuítrintin kuit enketainiam Kuítian enkeenan Jesus Wáinkiamiayi.</s>
     </seg>
     <seg type="verse" id="b.LUK.21.2">
      <s id="b.LUK.21.2.1">Tura waje Kuítrincha Jimiará uchich Kuítian, reara aaniun, enkean Wáinkiamiayi.</s>
     </seg>
     <seg type="verse" id="b.LUK.21.3">
      <s id="b.LUK.21.3.1">Wáiniak Tímiayi "Nekas Tájarme, ju waje Kuítrinchaitiat, Ashí enkeena Nú nankaamas Núkap enkeayi.</s>
     </seg>
     <seg type="verse" id="b.LUK.21.4">
      <s id="b.LUK.21.4.1">Warí, chikichcha ampirma nuna enkeenawai.</s>
      <s id="b.LUK.21.4.2">Tura niisha aya Núchiniak takurmakman ampirmatsuk Ashí enkeayi."</s>
     </seg>
     <seg type="verse" id="b.LUK.21.5">
      <s id="b.LUK.21.5.1">Yusa Uunt Jeen kaya Shíirmach armia nuna tura Chíkich Shíirmach susamu armia nunasha Chíkich shuar áujmatuk pujuarmiayi.</s>
      <s id="b.LUK.21.5.2">Nuyá Jesus Tímiayi:</s>
     </seg>
     <seg type="verse" id="b.LUK.21.6">
      <s id="b.LUK.21.6.1">"Atum Yamái shiir Wáintrumna nu Ashí emesnartatui.</s>
      <s id="b.LUK.21.6.2">Kaya ekentramusha mash yumpuuntrartatui" Tímiayi.</s>
     </seg>
     <seg type="verse" id="b.LUK.21.7">
      <s id="b.LUK.21.7.1">Nuyá Jesusan chicharainiak "Uuntá, nusha ṡurutaik Túrunat~i? ṡKame ju Túrunatin jeatemamtaisha warijiain nekaattaj~i?" tiarmiayi.</s>
     </seg>
     <seg type="verse" id="b.LUK.21.8">
      <s id="b.LUK.21.8.1">Tutai Jesus Tímiayi "Aneartarum; anannawairap.</s>
      <s id="b.LUK.21.8.2">Nekaatarum.</s>
      <s id="b.LUK.21.8.3">Winia Náarun pachisar, "wi Krístuitjai" tau ti Untsurí Jíintrartatui.</s>
      <s id="b.LUK.21.8.4">"Nunka amuukatin jeayi" tu etserkartatui.</s>
      <s id="b.LUK.21.8.5">Tuíniakui anturkarum nemariirap.</s>
     </seg>
     <seg type="verse" id="b.LUK.21.9">
      <s id="b.LUK.21.9.1">Tura meset chichamsha, Kapitián mesetan Nájanmasha antukrum sapijmiakairap.</s>
      <s id="b.LUK.21.9.2">Nusha emka Túrunatniuiti.</s>
      <s id="b.LUK.21.9.3">Túrasha Nú chichamaik amuukatin tsawant jeashtatui.'</s>
     </seg>
     <seg type="verse" id="b.LUK.21.10">
      <s id="b.LUK.21.10.1">Nuyá tuke chicharuk Tímiayi `Shuar Chíkich nunkanmaya shuarjai mesetnum ti nekas maaniawartatui.</s>
     </seg>
     <seg type="verse" id="b.LUK.21.11">
      <s id="b.LUK.21.11.1">Ti uurkattawai; Untsurí nunkanam tsukasha, sunkursha ti átatui.</s>
      <s id="b.LUK.21.11.2">Nayaimpinmasha ti ashammai Nánkamas Túrunattawai.</s>
      <s id="b.LUK.21.11.3">Nujai Yus ni kakarmarin iniakmastatui.'</s>
     </seg>
     <seg type="verse" id="b.LUK.21.12">
      <s id="b.LUK.21.12.1">`Tura ju Túruntsain atumin pataaturmakar achirmakartatui.</s>
      <s id="b.LUK.21.12.2">Iruntai jeanmasha makurmartai tusar juramkiartatui.</s>
      <s id="b.LUK.21.12.3">Sepunmasha enketmattarme.</s>
      <s id="b.LUK.21.12.4">Tura winia naar Páchia asakrumin, akupniunmasha, uuntnumsha juramkiartatui.</s>
     </seg>
     <seg type="verse" id="b.LUK.21.13">
      <s id="b.LUK.21.13.1">Nuinkia atumin Túrutmakrumin wi Túramu etserkatin arutmattarme.</s>
     </seg>
     <seg type="verse" id="b.LUK.21.15">
      <s id="b.LUK.21.15.1">Tura atumi nemasri nakitramainiak "Wáitiaiti" titinian tujinkiarat tusan, winia nekatairjai chichastinian amastatjarme.</s>
      <s id="b.LUK.21.15.2">Tuma asamtai "Jurakuisha warinia tiniak Kíishtumaktaj tusan aetak Enentáimsashtatjai" titiarum.'</s>
     </seg>
     <seg type="verse" id="b.LUK.21.16">
      <s id="b.LUK.21.16.1">`Tura imia Atumí aparisha surutmakartatui.</s>
      <s id="b.LUK.21.16.2">Atumí yachisha, Atumí shuarisha amikrumsha Núnisaran surutmakartatui.</s>
      <s id="b.LUK.21.16.3">Tura Máamunka Máawartatui.</s>
     </seg>
     <seg type="verse" id="b.LUK.21.17">
      <s id="b.LUK.21.17.1">Tura Winia ajasaru asakrumin Ashí aents nakitramprartatui.</s>
     </seg>
     <seg type="verse" id="b.LUK.21.18">
      <s id="b.LUK.21.18.1">Tura penké ishichkisha yajauch awajtamsachartatui.</s>
     </seg>
     <seg type="verse" id="b.LUK.21.19">
      <s id="b.LUK.21.19.1">Katsuntrarmeka iwiaaku átin Wáinkiattarme.'</s>
     </seg>
     <seg type="verse" id="b.LUK.21.20">
      <s id="b.LUK.21.20.1">`Ju pepru Jerusarénka aa tanishriin suntar téntakar matsatu Wáinkiurmeka, emesratin Jeá nekaattarme.</s>
     </seg>
     <seg type="verse" id="b.LUK.21.21">
      <s id="b.LUK.21.21.1">Nuikia jui Jutía nunkanam pujuinia nu, Náinnium pisartin ainiawai; tura jui Jerusarénnum pujuinia nusha juyanka jiinki wétin ainiawai.</s>
      <s id="b.LUK.21.21.2">Tura ajanam pujuinia nusha, péprunam waketkishtin ainiawai.</s>
     </seg>
     <seg type="verse" id="b.LUK.21.22">
      <s id="b.LUK.21.22.1">Nu tsawantincha Yus Asutiámun Wáinkiartatui.</s>
      <s id="b.LUK.21.22.2">Yús-Papinium nu Túrunatin yaunchu aarma nu uminkiattawai nu tsawantin.</s>
     </seg>
     <seg type="verse" id="b.LUK.21.23">
      <s id="b.LUK.21.23.1">Nunkanam ti Wáitsatin átatui.</s>
      <s id="b.LUK.21.23.2">Tura ju aents ti asutniawartatui.</s>
      <s id="b.LUK.21.23.3">Tuma asamtai nuwa ajamtin ainia nusha, tura uchi Kuírchin takakainia nusha Imiá itiurchatan Wáinkiartatui.</s>
     </seg>
     <seg type="verse" id="b.LUK.21.24">
      <s id="b.LUK.21.24.1">Tura Juyá aents mesetnum Jákartatui.</s>
      <s id="b.LUK.21.24.2">Tura chikichnaka Ashí nunkanam misaawar Júkiartatui; tura yajaya apach, Yúsnan Enentáimtuiniatsna nu, jui Jerusarénnum wayawar najakartatui.</s>
      <s id="b.LUK.21.24.3">Nu Túratniunka Yus tsankatkana nuin Túrawartatui.'</s>
     </seg>
     <seg type="verse" id="b.LUK.21.25">
      <s id="b.LUK.21.25.1">`Nuinkia etsanmasha, nantunmasha, Yáanmasha Yuska ni kakarmarin iniakmak Nusháa Túrattawai.</s>
      <s id="b.LUK.21.25.2">Nunkanmasha Ashí aents Páchim Enentáimprartatui.</s>
      <s id="b.LUK.21.25.3">Tura nayaantsanam Chíchimi ti aku Tantáa ajakui ti ashamkartatui.</s>
     </seg>
     <seg type="verse" id="b.LUK.21.26">
      <s id="b.LUK.21.26.1">Tura Túrunatin ana nuna Enentáimsar Mayái ashinkiartatui.</s>
      <s id="b.LUK.21.26.2">Warí, nayaimpiniam kakaram ainia nusha peantrartatui.</s>
     </seg>
     <seg type="verse" id="b.LUK.21.27">
      <s id="b.LUK.21.27.1">Nuyá Winia, Aents Ajasu tutain, yuranminiam ti shiir ajasan winiai Wáitkiartatui.</s>
     </seg>
     <seg type="verse" id="b.LUK.21.28">
      <s id="b.LUK.21.28.1">Nu Túrunatin Nánkamkui uwempratin jeatemayi tusarum kakaarum shiir Enentáimsatarum.'</s>
     </seg>
     <seg type="verse" id="b.LUK.21.29">
      <s id="b.LUK.21.29.1">Tura ju chichamnasha nekapmamiayi. `Ikiu numi tura Nánkamas numisha Enentáimsatarum.</s>
     </seg>
     <seg type="verse" id="b.LUK.21.30">
      <s id="b.LUK.21.30.1">Ju nunkanam ni nuké yama punkakmatai "esat jeatemayi" Tátsurmek.</s>
     </seg>
     <seg type="verse" id="b.LUK.21.31">
      <s id="b.LUK.21.31.1">Núnisan Wi Tájana nu Wáinkiurmeka, Wi ju nunkanam akupin ajastin jeatema nu nekaatarum.'</s>
     </seg>
     <seg type="verse" id="b.LUK.21.32">
      <s id="b.LUK.21.32.1">`Tura aents Yamaí pujuinia nu Jáatsain nusha Ashí Túrunattawai.</s>
      <s id="b.LUK.21.32.2">Núnaka paant Tájarme.</s>
     </seg>
     <seg type="verse" id="b.LUK.21.33">
      <s id="b.LUK.21.33.1">Nayaimpisha nunkasha amuukartatui.</s>
      <s id="b.LUK.21.33.2">Tura winia chichampruka amuukachminiaiti.</s>
     </seg>
     <seg type="verse" id="b.LUK.21.35">
      <s id="b.LUK.21.35.1">Nu tsawant aya aneachma jeattawai.</s>
      <s id="b.LUK.21.35.2">Ashí aents ju nunkanam pujuinia nu, nuna Enentáimtsuk pujuiniai jeattawai.</s>
      <s id="b.LUK.21.35.3">Tuma asamtai atumsha anearum wekasatarum.</s>
      <s id="b.LUK.21.35.4">Yajauchiniam emetnarum, aya Yurumátniuk, aya umartiniak Enentáimtusrum, ju nunkanam ana nu ti wakerakrumninkia pénker Enentáimsatin tujinkiattarme.</s>
      <s id="b.LUK.21.35.5">Nu Atsutí tusarum tura nu tsawant aya áwaktamkaij tusarum pénker wekasatarum.</s>
     </seg>
     <seg type="verse" id="b.LUK.21.36">
      <s id="b.LUK.21.36.1">Anearum wekasatarum.</s>
      <s id="b.LUK.21.36.2">Túrunattana nui katsuntrataj tusarum Yus aujsa pujustarum.</s>
      <s id="b.LUK.21.36.3">Túrarum Aents Ajasu tutai iimmianum pénker átaj tusarum Túratarum."</s>
     </seg>
     <seg type="verse" id="b.LUK.21.37">
      <s id="b.LUK.21.37.1">Tuke tsawant tsawaisha Yusa Uunt Jeen Jesus unuiniamiayi.</s>
      <s id="b.LUK.21.37.2">Tura Káshikia Uriwiu Náinnium we-wémiayi.</s>
     </seg>
     <seg type="verse" id="b.LUK.21.38">
      <s id="b.LUK.21.38.1">Tura tuke tsawant Yusa Uunt Jeen Jesus chichaamun anturkatai tusar Káshik tariarmiayi.</s>
     </seg>
    </div>
    <div type="chapter" id="b.LUK.22">
     <seg type="verse" id="b.LUK.22.1">
      <s id="b.LUK.22.1.1">Wakaprutai enketaachma tanta yuatin Námper, paskua tutai, jeatemamiayi.</s>
     </seg>
     <seg type="verse" id="b.LUK.22.2">
      <s id="b.LUK.22.2.1">Israer-shuara Pátririsha Israer-shuara jintinniurisha aentsun ashamainia ásar, itiurak Máawaintiaj~i tusar ti Enentáimsarmiayi.</s>
     </seg>
     <seg type="verse" id="b.LUK.22.3">
      <s id="b.LUK.22.3.1">Nuinkia Iskariúti Jútasan Enentáin íwianch Wáintiamiayi.</s>
      <s id="b.LUK.22.3.2">Nú Jútaska Jesusa unuiniamuriin Páchitkiauyayi.</s>
     </seg>
     <seg type="verse" id="b.LUK.22.4">
      <s id="b.LUK.22.4.1">Israer-patri uuntrin tura Yusa Uunt Jee Kapitián pujuarmia nuna werimiayi.</s>
      <s id="b.LUK.22.4.2">Tura Jesusan tu surukminiaiti tusa niijiai chichasarmiayi.</s>
     </seg>
     <seg type="verse" id="b.LUK.22.5">
      <s id="b.LUK.22.5.1">Niisha nuna antukar warasar "kuit amastatji" Jútasan tiarmiayi.</s>
     </seg>
     <seg type="verse" id="b.LUK.22.6">
      <s id="b.LUK.22.6.1">Niisha "ayu" tinia, aents nékachmanum suruktaj tu Enentáimsamiayi.</s>
     </seg>
     <seg type="verse" id="b.LUK.22.7">
      <s id="b.LUK.22.7.1">Wats, wakaprutai enketaachma tanta Yúatin Námper jeamiayi.</s>
      <s id="b.LUK.22.7.2">Paskua tutainium murikchin Máatin ármiayi.</s>
     </seg>
     <seg type="verse" id="b.LUK.22.8">
      <s id="b.LUK.22.8.1">Tura Jesus Pitruncha, Juánnasha akupeak "Paskua tutai Námper iwiaratarum" Tímiayi.</s>
     </seg>
     <seg type="verse" id="b.LUK.22.9">
      <s id="b.LUK.22.9.1">Tutai niisha chichainiak "ṡTuí iwiarat tusamea wakeram?" tiarmiayi.</s>
     </seg>
     <seg type="verse" id="b.LUK.22.10">
      <s id="b.LUK.22.10.1">Tutai Jesus juna Tímiayi "Péprunam wetarum.</s>
      <s id="b.LUK.22.10.2">Jearum aishman yumin takaku Wekáa Wáinkiattarme.</s>
      <s id="b.LUK.22.10.3">Nú aishman nemarsatarum.</s>
      <s id="b.LUK.22.10.4">Tura Jeá wayaakui,</s>
     </seg>
     <seg type="verse" id="b.LUK.22.11">
      <s id="b.LUK.22.11.1">Nú jea nérenniuri chichareakrum "Uunt chichartamuk unuiniamurjai paskua Yurumátin ṡtui aa? turamui" titiarum, Tímiayi.</s>
     </seg>
     <seg type="verse" id="b.LUK.22.12">
      <s id="b.LUK.22.12.1">Tákurmin nu nérentin Yakí Písunam uunt Kuártun Ashí iwiaramun iniakturmastatrume.</s>
      <s id="b.LUK.22.12.2">Nui ii Yurumátin iwiaratarum" Tímiayi.</s>
     </seg>
     <seg type="verse" id="b.LUK.22.13">
      <s id="b.LUK.22.13.1">Tutai niisha wear Jesus Tímiania Tímiatrusan Wáinkiarmiayi.</s>
      <s id="b.LUK.22.13.2">Tura paskua namperan nui iwiararmiayi.</s>
     </seg>
     <seg type="verse" id="b.LUK.22.14">
      <s id="b.LUK.22.14.1">Yurumátin jeamtai ni unuiniamurijiai Jesus misanam pujusarmiayi.</s>
     </seg>
     <seg type="verse" id="b.LUK.22.15">
      <s id="b.LUK.22.15.1">Pujusarmatai, Jesus chichaak "Wisha Játsuk atumjai ju paskua najanatniun ti wakerimjai,</s>
     </seg>
     <seg type="verse" id="b.LUK.22.16">
      <s id="b.LUK.22.16.1">atakka ju nunkanam atumjai najanashtin asan.</s>
      <s id="b.LUK.22.16.2">Tura antsu Yus akupeana nui jear atak najanattaji" Tímiayi.</s>
     </seg>
     <seg type="verse" id="b.LUK.22.17">
      <s id="b.LUK.22.17.1">Nuyá pininkian achik, Yúsan yuminkias, ni unuiniamurin Tímiayi "Ju pinin achikrum sunaisatarum.</s>
     </seg>
     <seg type="verse" id="b.LUK.22.18">
      <s id="b.LUK.22.18.1">Atakka ju nunkanam uwa yumirin atumjai umarchattajai, tajarme.</s>
      <s id="b.LUK.22.18.2">Tura antsu Yus akupin ajastin jeamtai atak iijiai umartatji" Tímiayi.</s>
     </seg>
     <seg type="verse" id="b.LUK.22.19">
      <s id="b.LUK.22.19.1">Nuyasha yurumkan achik, Yúsan yuminkias puuk susarmiayi.</s>
      <s id="b.LUK.22.19.2">Tura chicharainiak "Juka winia ayashruiti.</s>
      <s id="b.LUK.22.19.3">Winia ayashur atum pénker pujustinnium surunkattana Núiti.</s>
      <s id="b.LUK.22.19.4">Winia Enentáimtursarum yuatarum" Tímiayi.</s>
     </seg>
     <seg type="verse" id="b.LUK.22.20">
      <s id="b.LUK.22.20.1">Tura yurumsua amikiarmatai pininkian achik, "Ju pinin winia numparun nakumea asa uwempratin yamaram chicham najanamun nakumeawai.</s>
      <s id="b.LUK.22.20.2">Winia numpar atumnian puartamprattawai' Tímiayi.</s>
     </seg>
     <seg type="verse" id="b.LUK.22.21">
      <s id="b.LUK.22.21.1">`Túrasha winia surutkattana nu Wijiai métek ju misanam pujawai.</s>
     </seg>
     <seg type="verse" id="b.LUK.22.22">
      <s id="b.LUK.22.22.1">Kame Wi, Aents Ajasuitjiana ju, Yus iwiaramua Nútiksanak jakattajai.</s>
      <s id="b.LUK.22.22.2">Túrasha Winia surutkana nu Nekaatí.</s>
      <s id="b.LUK.22.22.3">Ti asutniattawai" Tímiayi.</s>
     </seg>
     <seg type="verse" id="b.LUK.22.23">
      <s id="b.LUK.22.23.1">Nuna antukar "Wíashitiaj, Yákit" tunaim ajarmiayi.</s>
     </seg>
     <seg type="verse" id="b.LUK.22.24">
      <s id="b.LUK.22.24.1">"ṡIijiai yaki Imiá nankaamantu aint?" tunaim ajarmiayi.</s>
     </seg>
     <seg type="verse" id="b.LUK.22.25">
      <s id="b.LUK.22.25.1">Tura Jesus Tímiayi "Ju nunkanam akupin ainia nu, waantu Enentáimtumasar akupenawai.</s>
      <s id="b.LUK.22.25.2">Tura akupenakui "pénker Túrin ainiawai" Tuíniawai.</s>
     </seg>
     <seg type="verse" id="b.LUK.22.26">
      <s id="b.LUK.22.26.1">Tura atumjainkia nuka Atsutí.</s>
      <s id="b.LUK.22.26.2">Antsu nankaamantu ana nu, uchichia Núnik ajastiniaiti; akupeana nusha takarniua Núnik ajastiniaiti.</s>
     </seg>
     <seg type="verse" id="b.LUK.22.27">
      <s id="b.LUK.22.27.1">Enentáimsatarum.</s>
      <s id="b.LUK.22.27.2">Misanam pujus yurumna nu, yurumkan ajamana nujai ṡTuá Imiá nekas nankaamantuit? ṡYurumna nu nekas nankaamantuchukait?</s>
      <s id="b.LUK.22.27.3">Tura Wisha atumin yurumkan ajamna Núnisnak pujajai.'</s>
     </seg>
     <seg type="verse" id="b.LUK.22.28">
      <s id="b.LUK.22.28.1">`Winia itiurchatrun Wáinmiaj nui atumsha Wijiai tuke pujumarme.</s>
     </seg>
     <seg type="verse" id="b.LUK.22.29">
      <s id="b.LUK.22.29.1">Tuma asakrumin akupin ajastinian winia Apar surusu asamtai Wisha Nútiksanak akupkatniun Súajrume.</s>
      <s id="b.LUK.22.29.2">Wi akupkatjana nui atumsha Wijiai Yurumáttarme, tura Wijiai umartatrume, Tájarme.</s>
     </seg>
     <seg type="verse" id="b.LUK.22.30">
      <s id="b.LUK.22.30.1">Tura akupin pujutainium pujusrum, Israer-shuar tuse írutkamu akupkattarme tajai."</s>
      <s id="b.LUK.22.30.2">Tu Tímiayi.</s>
     </seg>
     <seg type="verse" id="b.LUK.22.31">
      <s id="b.LUK.22.31.1">Nuyá Uunt Jesus Tímiayi, "Nekaatá, Semunká.</s>
      <s id="b.LUK.22.31.2">Trikiu neré Tsatsamátniua aintsan Satanás atumi Enentáin Páchim Enentáimtikramprataj tusa seayi.</s>
     </seg>
     <seg type="verse" id="b.LUK.22.32">
      <s id="b.LUK.22.32.1">Tuma ain Yus Enentáimtustinian kajinmatkiin tusan Wisha Yúsan seamjai.</s>
      <s id="b.LUK.22.32.2">Tura Yúsnum waketkim ame yatsum Ikiakárarta" Tímiayi.</s>
     </seg>
     <seg type="verse" id="b.LUK.22.33">
      <s id="b.LUK.22.33.1">Tutai Semun Tímiayi "Uuntá, sepunam enketmainiakuisha wisha nemarsatajme.</s>
      <s id="b.LUK.22.33.2">Tura mantamainiakuisha métek jakatjai" Tímiayi.</s>
     </seg>
     <seg type="verse" id="b.LUK.22.34">
      <s id="b.LUK.22.34.1">Tutai Jesus Tímiayi "Pitrú, nekas Tájame, yamaik atash shiniatsain ame Menaintiú natsantrurtatme" Tímiayi.</s>
     </seg>
     <seg type="verse" id="b.LUK.22.35">
      <s id="b.LUK.22.35.1">Nuyá Jesus Tímiayi "Wisha yurumkajainchu, Kuítjainchu, sapatjainchu akupkamjarmena nui ṡTáatramsamkarum?"</s>
      <s id="b.LUK.22.35.2">Niisha "Atsá penké Táatramsachmaji" tiarmiayi.</s>
     </seg>
     <seg type="verse" id="b.LUK.22.36">
      <s id="b.LUK.22.36.1">Tutai Nii Tímiayi "Antsu yamaikia yurumkan takakkunka Takustí, Kuítniasha Núnisan; tura puniancha takakchakka ni pushirin suruk punian sumakti.</s>
     </seg>
     <seg type="verse" id="b.LUK.22.37">
      <s id="b.LUK.22.37.1">Nekaatarum.</s>
      <s id="b.LUK.22.37.2">Yus-Papinium yaunchu aarma ana nu wi Túrunamujai uminkiattawai.</s>
      <s id="b.LUK.22.37.3">Juiti aarma: Yajauch shuarnum pachikiarmiayi.</s>
      <s id="b.LUK.22.37.4">Warí, Yus-Papinium Ashí Winia aarma ana nu uminkiatniuiti."</s>
     </seg>
     <seg type="verse" id="b.LUK.22.38">
      <s id="b.LUK.22.38.1">Tutai ni unuiniamuri tiarmiayi "Uuntá, jui Jimiará Puniá awai."</s>
      <s id="b.LUK.22.38.2">Tutai Niisha "Asati" Tímiayi.</s>
     </seg>
     <seg type="verse" id="b.LUK.22.39">
      <s id="b.LUK.22.39.1">Nuyá Jesus Jíinkimiayi.</s>
      <s id="b.LUK.22.39.2">Tura tuke Túrin asa Uriwiu Náinnium wémiayi.</s>
      <s id="b.LUK.22.39.3">Ni unuiniamurisha nemariarmiayi.</s>
     </seg>
     <seg type="verse" id="b.LUK.22.40">
      <s id="b.LUK.22.40.1">Ai Jeá niin chicharuk "Itiurchat winiakui iniaraij tusarum Yus áujsatarum" Tímiayi.</s>
     </seg>
     <seg type="verse" id="b.LUK.22.41">
      <s id="b.LUK.22.41.1">Tuasua amik arantach, kaya nankimiam jeana Núnik Jesus wémiayi.</s>
      <s id="b.LUK.22.41.2">Tura Yúsan áujsataj tusa tikishmarmiayi.</s>
     </seg>
     <seg type="verse" id="b.LUK.22.42">
      <s id="b.LUK.22.42.1">Tikishmar juna Tímiayi "Apawá, pininnum Yapá umartinia ántsan Wi Wáitsattajna nu wakerakmeka jurutkitia.</s>
      <s id="b.LUK.22.42.2">Tura Wi wakerajna nucha antsu Ame wakeramna nu Atí, tajai" Tímiayi.</s>
     </seg>
     <seg type="verse" id="b.LUK.22.43">
      <s id="b.LUK.22.43.1">Nuyá, Ikiakártaj tusa Yusa suntari nayaimpinmaya tarimiayi.</s>
     </seg>
     <seg type="verse" id="b.LUK.22.44">
      <s id="b.LUK.22.44.1">Tura Jesus Imiá Wáitias pujak Nú kakaram Yúsan áujsamiayi.</s>
      <s id="b.LUK.22.44.2">Tura ni searmarisha Numpá ántsan Nunká kitiawarmiayi.</s>
     </seg>
     <seg type="verse" id="b.LUK.22.45">
      <s id="b.LUK.22.45.1">Yúsan aujsua amik wajaki ni unuiniamurin werimiayi.</s>
      <s id="b.LUK.22.45.2">Tura Kúntuts Enentáimmiarijiai ti pimpiki Kanúu tepenan tarimiayi.</s>
     </seg>
     <seg type="verse" id="b.LUK.22.46">
      <s id="b.LUK.22.46.1">Nuinkia chicharainiak "ṡUrukamtai Kanúu teparum?</s>
      <s id="b.LUK.22.46.2">Itiurchat winiakui iniaraij tusarum nantakrum Yus áujsatarum' Tímiayi.</s>
     </seg>
     <seg type="verse" id="b.LUK.22.47">
      <s id="b.LUK.22.47.1">Jesus tuke chichaa pujai, Untsurí shuar Táarmiayi.</s>
      <s id="b.LUK.22.47.2">Tura Nuní eemka Jesusa unuiniamuri Jútas naartin winimiayi.</s>
      <s id="b.LUK.22.47.3">Tura Jesusan mukunatajtsa tarunmiayi.</s>
     </seg>
     <seg type="verse" id="b.LUK.22.48">
      <s id="b.LUK.22.48.1">Támatai Jesus chicharuk "Jútasá, ṡAents Ajasu tutai mukunamek surutkattam?"</s>
      <s id="b.LUK.22.48.2">Tímiayi.</s>
     </seg>
     <seg type="verse" id="b.LUK.22.49">
      <s id="b.LUK.22.49.1">Jesusjai pujuarmia nu, Túmamun Wáinkiar "ṡUunt puniajai íjiuartatjik?" tiarmiayi.</s>
     </seg>
     <seg type="verse" id="b.LUK.22.50">
      <s id="b.LUK.22.50.1">Tura chikichik Patri uuntri Takarniurí kuishin untsuurin tsupirkamiayi.</s>
     </seg>
     <seg type="verse" id="b.LUK.22.51">
      <s id="b.LUK.22.51.1">Tura Jesus Tímiayi "Iniaisatarum."</s>
      <s id="b.LUK.22.51.2">Nuna tinia ni kuishin antin Tsuármiayi.</s>
     </seg>
     <seg type="verse" id="b.LUK.22.52">
      <s id="b.LUK.22.52.1">Nuyá Israer-patri uuntrin, Yus-jea uuntrincha, tura pepru uuntrincha, Niin achiktaj tusa tariarmia nuna chicharuk "ṡWisha kasakaitiaj.</s>
      <s id="b.LUK.22.52.2">Urukamtai puniajaisha numijiaisha tarutniuram?</s>
     </seg>
     <seg type="verse" id="b.LUK.22.53">
      <s id="b.LUK.22.53.1">Nuik Yusa Uunt Jeen tuke tsawant atumjai pujumaj nui achirkachmarme.</s>
      <s id="b.LUK.22.53.2">Túrasha átum kiritniumia kakarmajai nupetkatin Yamái tsawantin tsankatkamuitrume" Tímiayi Jesus.</s>
     </seg>
     <seg type="verse" id="b.LUK.22.54">
      <s id="b.LUK.22.54.1">Nuinkia Jesusan achikiar emetawar Israer-patri uuntri jeen Júkiarmiayi.</s>
      <s id="b.LUK.22.54.2">Tura Pítrusha íkian nemarki wémiayi.</s>
     </seg>
     <seg type="verse" id="b.LUK.22.55">
      <s id="b.LUK.22.55.1">Tura aach jinia Ikiapárarmiayi.</s>
      <s id="b.LUK.22.55.2">Túrawar anamuk pujuarmiayi.</s>
      <s id="b.LUK.22.55.3">Pítrusha niijiai pujusmiayi.</s>
     </seg>
     <seg type="verse" id="b.LUK.22.56">
      <s id="b.LUK.22.56.1">Tura nuwa, Patri takarniuri amia nu, Pítiur jinia anamuk pujan Wáiniak "Ju aishmansha Niijiai pujumiayi" Tímiayi.</s>
     </seg>
     <seg type="verse" id="b.LUK.22.57">
      <s id="b.LUK.22.57.1">Tutai Pítiur chichaak "Nuwá, Niin nékatsjai" Tímiayi.</s>
     </seg>
     <seg type="verse" id="b.LUK.22.58">
      <s id="b.LUK.22.58.1">Tura árusan Chíkich niin Wáiniak "Amesha Niin Páchitkiaitme" Tímiayi.</s>
      <s id="b.LUK.22.58.2">Tutai Pítiur Tímiayi "Atsá.</s>
      <s id="b.LUK.22.58.3">Wikia ainkia Páchitkiatsjai" Tímiayi.</s>
     </seg>
     <seg type="verse" id="b.LUK.22.59">
      <s id="b.LUK.22.59.1">Chikichik ura nankaamasmatai Chíkich apach chichaak "Nekas ju aishmansha Niijiai pujumiayi.</s>
      <s id="b.LUK.22.59.2">Warí, niisha Kariréanmayanchakait" Tímiayi.</s>
     </seg>
     <seg type="verse" id="b.LUK.22.60">
      <s id="b.LUK.22.60.1">Tutai Pítiur chichaak "Ame Támena Núnaka nékatsjai" Tímiayi.</s>
      <s id="b.LUK.22.60.2">Nú chichamaik Pítiur Chicháa pujain~ki atash shiniukmiayi.</s>
     </seg>
     <seg type="verse" id="b.LUK.22.61">
      <s id="b.LUK.22.61.1">Tura nuinkia Uunt Jesus Pítrun apajas iismiayi.</s>
      <s id="b.LUK.22.61.2">Túra "atash shiniatsain ame menaintiu natsantrurtatme" Uunt Jesus timia nuna Enentáimpramiayi.</s>
     </seg>
     <seg type="verse" id="b.LUK.22.62">
      <s id="b.LUK.22.62.1">Nuyá Pítiur jiinki ti uutmiayi.</s>
     </seg>
     <seg type="verse" id="b.LUK.22.63">
      <s id="b.LUK.22.63.1">Aishman Jesusan Wáiniarmiania nu ti wishikiainiak awattiarmiayi.</s>
     </seg>
     <seg type="verse" id="b.LUK.22.64">
      <s id="b.LUK.22.64.1">Jiin epetkar yapiniam awattiar chicharainiak "Nekamata, ya awatama" tiarmiayi.</s>
     </seg>
     <seg type="verse" id="b.LUK.22.65">
      <s id="b.LUK.22.65.1">Tura katsekainiak ti Untsurí chikichnasha Nánkamas tiarmiayi.</s>
     </seg>
     <seg type="verse" id="b.LUK.22.66">
      <s id="b.LUK.22.66.1">Tsawarmatai, Israer-shuara uuntrisha, Israer-patri uuntrisha, Israer-shuara jintinniurisha iruntrar ni iruntairiin ejeniarmiayi.</s>
      <s id="b.LUK.22.66.2">Nui chicharainiak</s>
     </seg>
     <seg type="verse" id="b.LUK.22.67">
      <s id="b.LUK.22.67.1">"Paant Titiá. ṡYus anaikiamu Kristu tutaia Núkaitiam?" tiarmiayi.</s>
      <s id="b.LUK.22.67.2">Tutai Jesus Tímiayi "Wi "ee" Tákuisha, "nekasaiti" Tíchattarme.</s>
     </seg>
     <seg type="verse" id="b.LUK.22.68">
      <s id="b.LUK.22.68.1">Tura Wi Aníamsha airkashtatrume, Túrasha akuptukchattarme.</s>
     </seg>
     <seg type="verse" id="b.LUK.22.69">
      <s id="b.LUK.22.69.1">Tura Wárik Wisha Aents Ajasuitjiana nu, Ashí nankaamaku ajasan, Yusa untsuurini pujustatjai" Tímiayi.</s>
     </seg>
     <seg type="verse" id="b.LUK.22.70">
      <s id="b.LUK.22.70.1">Tutai niisha tiarmiayi "ṡNuinkia amesha Yusa Uchirínkaitiam?"</s>
      <s id="b.LUK.22.70.2">Tutai Jesus Tímiayi "Ee, Wíitjai, átum Winia Túrutrum Núnisnak."</s>
     </seg>
     <seg type="verse" id="b.LUK.22.71">
      <s id="b.LUK.22.71.1">Tutai niisha tiarmiayi "Warí, ṡiisha Chíkich ujatkat tusar atsumajik?</s>
      <s id="b.LUK.22.71.2">Imia ninki chichaamu antukchajik" tiarmiayi.</s>
     </seg>
    </div>
    <div type="chapter" id="b.LUK.23">
     <seg type="verse" id="b.LUK.23.1">
      <s id="b.LUK.23.1.1">Nuyá Ashí Uunt iruntrarmia nu wajatkiar Rúmanmaya akupin Piratuí Jesusan Júkiarmiayi.</s>
     </seg>
     <seg type="verse" id="b.LUK.23.2">
      <s id="b.LUK.23.2.1">Nui jeawar, Piratun chicharainiak "Ju aishman ii shuaran awajimtikiar Enentáimtikiainia nu nekaamji.</s>
      <s id="b.LUK.23.2.2">Rúmanmaya uunt akupin Sésaran kuit akiktinian suritramaji.</s>
      <s id="b.LUK.23.2.3">Tura nu arant Ninki, akupin Kristu tutaintjai, tawai" tiarmiayi.</s>
     </seg>
     <seg type="verse" id="b.LUK.23.3">
      <s id="b.LUK.23.3.1">Tutai Piratu Jesusan chicharuk "ṡAme Israer-shuara Akupniurinkáitiam?"</s>
      <s id="b.LUK.23.3.2">Tímiayi.</s>
      <s id="b.LUK.23.3.3">Tutai Jesus Tímiayi "Ee, Núitjai, ame Támena Núnisnak."</s>
     </seg>
     <seg type="verse" id="b.LUK.23.4">
      <s id="b.LUK.23.4.1">Nuyá Israer-patri uuntrincha tura aents nui iruntrarmia nunasha Piratu chicharainiak "Ju aishman tunaan Túran penké Wáinkiachuitjai, tajai" Tímiayi.</s>
     </seg>
     <seg type="verse" id="b.LUK.23.5">
      <s id="b.LUK.23.5.1">Túrasha niisha Nú kakantar chicharainiak "Antsu nekas Ashí Jutía nunkanmaya aentsun ni unuiniana nujai akajenawai.</s>
      <s id="b.LUK.23.5.2">Kariréa nunkanmaya nankaamas ímiajaisha tayi" Tímiayi.</s>
     </seg>
     <seg type="verse" id="b.LUK.23.6">
      <s id="b.LUK.23.6.1">Piratusha nuna antuk "Nu aishman ṡKariréanmayankáit?"</s>
      <s id="b.LUK.23.6.2">Tímiayi.</s>
     </seg>
     <seg type="verse" id="b.LUK.23.7">
      <s id="b.LUK.23.7.1">"Ee" tuiniakui, Erutisan akuptukarmiayi.</s>
      <s id="b.LUK.23.7.2">Erutiska Kariréanmaya aentsun akupniuyayi.</s>
      <s id="b.LUK.23.7.3">Túmaitiat nu tsawantin Jerusarénnum ishichik tsawant pujusmiayi.</s>
     </seg>
     <seg type="verse" id="b.LUK.23.8">
      <s id="b.LUK.23.8.1">Erutiska Jesusan iistaj tusa ti wakerimiayi.</s>
      <s id="b.LUK.23.8.2">Jesusa Túramurin áujmatman ti antukmiayi.</s>
      <s id="b.LUK.23.8.3">Tuma asa, "Wi iimiai aents tujintiamun Túrashtimpiash" tusa Jesusan Wáiniak warasmiayi.</s>
     </seg>
     <seg type="verse" id="b.LUK.23.9">
      <s id="b.LUK.23.9.1">Jesusan ti nukap aniasmiayi; Túramsha penké aimkiachmiayi.</s>
     </seg>
     <seg type="verse" id="b.LUK.23.10">
      <s id="b.LUK.23.10.1">Nuisha Israer-patri uuntrisha, tura Israer-shuara jintinniurisha yajauchiiti tusar charaatum awajiarmiayi.</s>
     </seg>
     <seg type="verse" id="b.LUK.23.11">
      <s id="b.LUK.23.11.1">Tura Erutissha ni suntarijiai Jesusan yajauch Enentáimtuiniak Niin wishikiainiak ti penker pushin, akupniu entsatairiya ánniun, aentsrarmiayi.</s>
      <s id="b.LUK.23.11.2">Nuyasha Erutis ataksha Piratuíin akupkamiayi.</s>
     </seg>
     <seg type="verse" id="b.LUK.23.12">
      <s id="b.LUK.23.12.1">Túram nu tsawant Piratu Erutisjai nawamnaikiarmiayi.</s>
      <s id="b.LUK.23.12.2">Kame Yáunchuka nemasnaikiau ármiayi.</s>
     </seg>
     <seg type="verse" id="b.LUK.23.13">
      <s id="b.LUK.23.13.1">Nuyá Israer-patri uuntrin aentsu uuntrijiai tura penké aentsjai Piratu ikiaanak Tímiayi</s>
     </seg>
     <seg type="verse" id="b.LUK.23.14">
      <s id="b.LUK.23.14.1">"Ju aishman aentsu awajimtikiui tusarum itiartintrume.</s>
      <s id="b.LUK.23.14.2">Túrasha átum iimprumnin anintrusan yajauch átum Tárumna nuna penké nekarachjai.</s>
     </seg>
     <seg type="verse" id="b.LUK.23.15">
      <s id="b.LUK.23.15.1">Erutissha Núnisan yajauchin nekaachai.</s>
      <s id="b.LUK.23.15.2">Warí, jui awainkichmaka.</s>
      <s id="b.LUK.23.15.3">Nuikia Páantchakait Jú aishman jakamnia tunaanka Túrichuiti" Tímiayi.</s>
     </seg>
     <seg type="verse" id="b.LUK.23.17">
      <s id="b.LUK.23.17.1">Túraitiat tuke Túrutai asamtai, Jísat jeakui sepunmaya Chikichík aishmankan Piratu ankant akupkatin ámiayi.</s>
      <s id="b.LUK.23.17.2">Tuma asamtai, nii chichaak "juna Asutián awematjai" Tímiayi.</s>
     </seg>
     <seg type="verse" id="b.LUK.23.18">
      <s id="b.LUK.23.18.1">Tura aencha iruntrar ti untsumainiak "Atsá; jucha.</s>
      <s id="b.LUK.23.18.2">Ju nakitiaji.</s>
      <s id="b.LUK.23.18.3">Antsu Parapás akupkata" tiarmiayi.</s>
     </seg>
     <seg type="verse" id="b.LUK.23.19">
      <s id="b.LUK.23.19.1">Nu Parapássha akupniun nakitiak mesetan najana asa tura mankartin asa sepunam enkeamuyayi.</s>
     </seg>
     <seg type="verse" id="b.LUK.23.20">
      <s id="b.LUK.23.20.1">Piratuka Jesusan akupkattsa wakerak ataksha aentsun áujsarmiayi.</s>
     </seg>
     <seg type="verse" id="b.LUK.23.21">
      <s id="b.LUK.23.21.1">Túrasha Nú arant untsumainiak "Atsá.</s>
      <s id="b.LUK.23.21.2">Krúsnum mantamnati" tiarmiayi.</s>
     </seg>
     <seg type="verse" id="b.LUK.23.22">
      <s id="b.LUK.23.22.1">Tura ataksha Piratu chicharainiak "ṡUrukamtai.</s>
      <s id="b.LUK.23.22.2">Warí tunaan Túrait?</s>
      <s id="b.LUK.23.22.3">Jakamnia tunaan Túrachiash tusan, aniasan penké nekarachjai.</s>
      <s id="b.LUK.23.22.4">Asutián akupkatjai" Tímiayi.</s>
     </seg>
     <seg type="verse" id="b.LUK.23.23">
      <s id="b.LUK.23.23.1">Tura niisha kakaram untsumainiak "Jesus mantamnati" tiarmiayi.</s>
      <s id="b.LUK.23.23.2">Kame aencha tura Patri uuntrisha ti untsumaina ásarmatai ni wakeramuri tsankatnakarmiayi.</s>
     </seg>
     <seg type="verse" id="b.LUK.23.24">
      <s id="b.LUK.23.24.1">Nii wakeriarmia nuna Piratu "Túrattajai" Tímiayi.</s>
     </seg>
     <seg type="verse" id="b.LUK.23.25">
      <s id="b.LUK.23.25.1">Tuma asa Parapásan, mesetan najanin tura mankartin amia nuna akupkamiayi.</s>
      <s id="b.LUK.23.25.2">Tura Jesusnaka ni wakeramun Túrawarti tusa iiktusarmiayi.</s>
     </seg>
     <seg type="verse" id="b.LUK.23.26">
      <s id="b.LUK.23.26.1">Jesusan jukitiasa pujuiniai Serini nunkanmaya Semun ni pépruriya Jerusarénnum yama jeamiayi.</s>
      <s id="b.LUK.23.26.2">Niin achikiar, Jesusa krusri ayantkar "ni ukuri Wetá" tiarmiayi.</s>
     </seg>
     <seg type="verse" id="b.LUK.23.27">
      <s id="b.LUK.23.27.1">Untsurí aents Jesusan nemariarmiayi.</s>
      <s id="b.LUK.23.27.2">Tura Untsurí nuwasha ti kuntuts Enentáimiainiak uutkiar tura wa-wa ajakiar wearmiayi.</s>
     </seg>
     <seg type="verse" id="b.LUK.23.28">
      <s id="b.LUK.23.28.1">Túmainiakui Jesus niin iis, "Jerusarénnumia nuwatiram Winia Enentáimtursarum uuttiirap.</s>
      <s id="b.LUK.23.28.2">Antsu atumniak tura atumi uchiri Enentáimtusrum uuttiarum.</s>
     </seg>
     <seg type="verse" id="b.LUK.23.29">
      <s id="b.LUK.23.29.1">Warí, ti iturchat tsawant jeawartatui.</s>
      <s id="b.LUK.23.29.2">Tuma asamtai "Uchirtichu ainia nu, ajaprukchana nu tura amuntsachu ainia nu, Chíkich aentsjai nankaamas pénker pujuiniawai" tiartatui.</s>
     </seg>
     <seg type="verse" id="b.LUK.23.30">
      <s id="b.LUK.23.30.1">Nu tsawantai aents chicharainiak "Náint iin nekentmak yuturmaartai" tiartatui.</s>
     </seg>
     <seg type="verse" id="b.LUK.23.31">
      <s id="b.LUK.23.31.1">Warí, numi sameka ainis yajauch aya Nánkamna ainsha ju itiurchat átsuk.</s>
      <s id="b.LUK.23.31.2">Tura numi kukaru ainkiamtai itiurak Nú yajauch Túrunachat~i."</s>
      <s id="b.LUK.23.31.3">Tu timiayi Jesus.</s>
     </seg>
     <seg type="verse" id="b.LUK.23.32">
      <s id="b.LUK.23.32.1">Tura Jesusjai Krúsnum maatai tusar Jímiar yajauch aishmankan Júkiarmiayi.</s>
     </seg>
     <seg type="verse" id="b.LUK.23.33">
      <s id="b.LUK.23.33.1">Karawír nain tutainium jeawar Jesusan Krúsnum ajintrurarmiayi.</s>
      <s id="b.LUK.23.33.2">Tura Jesusa untsuurini Chikichík yajauch aishmankan tura ni menaarini Chíkich yajauch aishmankan Núnisan Krúsnum ajintrurarmiayi.</s>
     </seg>
     <seg type="verse" id="b.LUK.23.34">
      <s id="b.LUK.23.34.1">Tura Jesus Krúsnum ajintraku pujuram, chichaak "Apawá, tsankurarta.</s>
      <s id="b.LUK.23.34.2">Nii aitkiainia nuna nékainiatsui" Tímiayi.</s>
      <s id="b.LUK.23.34.3">Tura suntar pujuarmiania nu, yaki Jesusa pushiri jukit tusar nakurusarmiayi.</s>
     </seg>
     <seg type="verse" id="b.LUK.23.35">
      <s id="b.LUK.23.35.1">Péprunmaya aents ii wajatiarmiayi.</s>
      <s id="b.LUK.23.35.2">Tura uunt armia nusha Niin wishikiainiak "Chikichnaka uwemtikniuiti.</s>
      <s id="b.LUK.23.35.3">Wats, Yamái nekas Yusa anaikiamuri Kristu Tútainkiunka imia Ninki Uwémpratí" tiarmiayi.</s>
     </seg>
     <seg type="verse" id="b.LUK.23.36">
      <s id="b.LUK.23.36.1">Suntarsha Niin wishikrarmiayi.</s>
      <s id="b.LUK.23.36.2">Tariar Churuínian aartai tusar awajiarmiayi.</s>
     </seg>
     <seg type="verse" id="b.LUK.23.37">
      <s id="b.LUK.23.37.1">Tura chicharainiak "Amesha nekas Israer-shuara uunt akupniurinkiumka amek uwemprata" tiarmiayi.</s>
     </seg>
     <seg type="verse" id="b.LUK.23.38">
      <s id="b.LUK.23.38.1">Tura muuknumaani, Kriaku chichamjai, Rúmanmaya apach chichamjaisha tura Israer chichamjaisha ju aarar anujkamu ámiayi: JUITI ISRAER-SHUARA UUNT AKUPIN</s>
     </seg>
     <seg type="verse" id="b.LUK.23.39">
      <s id="b.LUK.23.39.1">Chikichík yajauch aishman nui ajintruamu amia nu Kátsekeak chicharuk "Amesha nekas Yusa anaikiamurintkiumka amek uwemprata tura incha uwemtikramprata" Tímiayi.</s>
     </seg>
     <seg type="verse" id="b.LUK.23.40">
      <s id="b.LUK.23.40.1">Tura Chíkich ni tsaniakmarin kakantar chicharuk "ṡAmesha Niijiai métek Asutniátasa pujayatam, Yus ashamatsmek?</s>
      <s id="b.LUK.23.40.2">Tímiayi.</s>
     </seg>
     <seg type="verse" id="b.LUK.23.41">
      <s id="b.LUK.23.41.1">Iikia yajauch asar Wáitsatniuitji; ii tunaari akikmakur Wáitiaji.</s>
      <s id="b.LUK.23.41.2">Antsu ju aishmanka yajauchin Túrichuiti" Tímiayi.</s>
     </seg>
     <seg type="verse" id="b.LUK.23.42">
      <s id="b.LUK.23.42.1">Nuyá Jesusan chicharuk "Amesha akupin ajasam winiasha Enentáimtursata" Tímiayi.</s>
     </seg>
     <seg type="verse" id="b.LUK.23.43">
      <s id="b.LUK.23.43.1">Tutai Jesus chicharuk "Nekas Tájame, jakar shiir pujutainium Yamái tsawant Wijiai pujustatme" Tímiayi.</s>
     </seg>
     <seg type="verse" id="b.LUK.23.44">
      <s id="b.LUK.23.44.1">Tutupin ai Ashí nunkanam ti kirit ajasmiayi.</s>
      <s id="b.LUK.23.44.2">Tura Menaintiú ura nankaamasu ain, nantu nunkaach ajassha tuke kirit ámiayi.</s>
     </seg>
     <seg type="verse" id="b.LUK.23.45">
      <s id="b.LUK.23.45.1">Tsawái nantusha mushatmarmiayi.</s>
      <s id="b.LUK.23.45.2">Tura Jerusarénnum Yusa Uunt Jeencha tarach ajamu aa Jímiapetek nakaakamiayi.</s>
     </seg>
     <seg type="verse" id="b.LUK.23.46">
      <s id="b.LUK.23.46.1">Nuyá Jesus untsumuk "Apawá, winia wakantrun Amiin ikiuajai" Tímiayi.</s>
      <s id="b.LUK.23.46.2">Nuna tinia jakamiayi.</s>
     </seg>
     <seg type="verse" id="b.LUK.23.47">
      <s id="b.LUK.23.47.1">Suntara Kapitiántri nu Túrunamun Wáiniak, Yusa Náarin shiir awajeak "Jusha Imiá nekas pénker aishmankuyi" Tímiayi.</s>
     </seg>
     <seg type="verse" id="b.LUK.23.48">
      <s id="b.LUK.23.48.1">Tura Untsurí aents pujuarmia nu, nu Túrunamun Wáinkiar ti kuntuts Enentáimiainiak ni netsepen paat awatiar waketkiarmiayi.</s>
     </seg>
     <seg type="verse" id="b.LUK.23.49">
      <s id="b.LUK.23.49.1">Tura Jesusa amikrisha tura nuwa Kariréanmaya Niin nemariarmia nusha íkian wajasar ii wajarmiayi.</s>
     </seg>
     <seg type="verse" id="b.LUK.23.50">
      <s id="b.LUK.23.50.1">Naka Enentáimin pénker aishman ámiayi ni naari Jusé.</s>
      <s id="b.LUK.23.50.2">Arimatéa pepru Jutía Núnkanam ana nuyauyayi.</s>
      <s id="b.LUK.23.50.3">Israer-shuara Uunt Iruntairin Páchitkiauyayi.</s>
     </seg>
     <seg type="verse" id="b.LUK.23.51">
      <s id="b.LUK.23.51.1">Yus ju nunkanam akupin ajasat tusa Jusé nakas pujumiayi.</s>
      <s id="b.LUK.23.51.2">Tuma asa Uunt Iruntainium Jesusan Túrawarmia nuna nakitmiayi.</s>
     </seg>
     <seg type="verse" id="b.LUK.23.52">
      <s id="b.LUK.23.52.1">Tuma asamtai Piratui we Jesusa ayashin seamiayi.</s>
     </seg>
     <seg type="verse" id="b.LUK.23.53">
      <s id="b.LUK.23.53.1">Piratu "ayu" takui, Jesusa ayashin Krúsnumia jusa tarachjai penuar kaya Táurmanum iwiarsamiayi.</s>
      <s id="b.LUK.23.53.2">Nu Táurmanum Chíkich iwiarsachmauyayi.</s>
     </seg>
     <seg type="verse" id="b.LUK.23.54">
      <s id="b.LUK.23.54.1">Iwiaratin tsawantai, ayampratin tsawant tsawastatuk ajasmatai Túrunamiayi.</s>
     </seg>
     <seg type="verse" id="b.LUK.23.55">
      <s id="b.LUK.23.55.1">Tura nuwa Kariréanmaya jukiniutak Jesusan nemarsarmia nusha iwiarsamunam weriar, Jesusa ayashi itiur ikiusmait nuna iisarmiayi.</s>
     </seg>
     <seg type="verse" id="b.LUK.23.56">
      <s id="b.LUK.23.56.1">Iisar ikiuak ni jeen waketkiarmiayi.</s>
      <s id="b.LUK.23.56.2">Tura Jesusa ayashi mejeenin tusar kunkuinian iwiararmiayi.</s>
      <s id="b.LUK.23.56.3">Tura ayampratin tsawantai, Israer-shuar akupkamun umikiar ayamprarmiayi.</s>
     </seg>
    </div>
    <div type="chapter" id="b.LUK.24">
     <seg type="verse" id="b.LUK.24.1">
      <s id="b.LUK.24.1.1">Tumintin Káshik kunkuinian iwiaramun Júkiar nu nuwa Jesus iwiarsamunam weriarmiayi.</s>
      <s id="b.LUK.24.1.2">Tura Chíkich nuwasha atampriarmiayi.</s>
     </seg>
     <seg type="verse" id="b.LUK.24.2">
      <s id="b.LUK.24.2.1">Tura iwiarsamu kaya atutkamu urani aan Wáinkiarmiayi.</s>
     </seg>
     <seg type="verse" id="b.LUK.24.3">
      <s id="b.LUK.24.3.1">Tura wayawar uunt Jesusa ayashin Wáinkiacharmiayi.</s>
     </seg>
     <seg type="verse" id="b.LUK.24.4">
      <s id="b.LUK.24.4.1">Wáinkiachu ásar ashamkarmiayi.</s>
      <s id="b.LUK.24.4.2">Tura "itiurkatjik" tiarmiayi.</s>
      <s id="b.LUK.24.4.3">Tumai Jimiará aishmankan pushin wincharpatniun entsaru niin ayaamach wajainian Wáinkiarmiayi.</s>
     </seg>
     <seg type="verse" id="b.LUK.24.5">
      <s id="b.LUK.24.5.1">Nuna Wáinkiar ti sapijmiainiak tsuntsumawarmiayi.</s>
      <s id="b.LUK.24.5.2">Túmakui nu aishman chicharainiak "ṡIwiaakusha urukamtai jakaanumsha earum? tiarmiayi.</s>
     </seg>
     <seg type="verse" id="b.LUK.24.6">
      <s id="b.LUK.24.6.1">Jui pujatsui.</s>
      <s id="b.LUK.24.6.2">Antsu nantakni.</s>
      <s id="b.LUK.24.6.3">Nékatsrumek.</s>
      <s id="b.LUK.24.6.4">Niisha Kariréanam tuke pujus</s>
     </seg>
     <seg type="verse" id="b.LUK.24.7">
      <s id="b.LUK.24.7.1">"Wi, Aents Ajasuitjiana nu, yajauch aentsnum surunkattajai.</s>
      <s id="b.LUK.24.7.2">Túran Krúsnum mantamnattajai.</s>
      <s id="b.LUK.24.7.3">Tura Menaintiú tsawantai nantaktiatjai" turamchamkarum" Tímiayi.</s>
     </seg>
     <seg type="verse" id="b.LUK.24.8">
      <s id="b.LUK.24.8.1">Nuna takui Jesus timian Enentáimprarmiayi.</s>
     </seg>
     <seg type="verse" id="b.LUK.24.9">
      <s id="b.LUK.24.9.1">Tura iwiarsamunmaya waketki taar, Jesusa unuiniamurin auntse armia nuna tura chikichnasha Ashí nu Túrunamun ujakarmiayi.</s>
     </seg>
     <seg type="verse" id="b.LUK.24.10">
      <s id="b.LUK.24.10.1">Jesusa unuiniamurin ujakarmia nu ju ainiawai: Maktaranmaya Marí, Juánasha, Jakupu Nukurí Marisha, tura Chíkich nuwajai.</s>
     </seg>
     <seg type="verse" id="b.LUK.24.11">
      <s id="b.LUK.24.11.1">Tura Jesusa unuiniamurisha nuwa Tuíniakuisha nekasaiti tu Enentáimtsuk "Wáuruk Tuíniawai" tiarmiayi.</s>
     </seg>
     <seg type="verse" id="b.LUK.24.12">
      <s id="b.LUK.24.12.1">Túrasha Pítrusha jiinki Jesus iwiarsamunam tsékenki werimiayi.</s>
      <s id="b.LUK.24.12.2">Jeá, init iis, aya Tárachik tepenan Wáinkiamiayi.</s>
      <s id="b.LUK.24.12.3">Tura Túrunamia nuna ti Enentáimiar ni jeen waketkimiayi.</s>
     </seg>
     <seg type="verse" id="b.LUK.24.13">
      <s id="b.LUK.24.13.1">Nu tsawantaik Jesusa nemarniuri Jímiar Emaús péprunam wéarmiayi.</s>
      <s id="b.LUK.24.13.2">Emaúska Jerusarénnumia auntse kirumitru Jeá pujawai.</s>
     </seg>
     <seg type="verse" id="b.LUK.24.14">
      <s id="b.LUK.24.14.1">Túrunamia nuna chichaki wearmiayi.</s>
     </seg>
     <seg type="verse" id="b.LUK.24.15">
      <s id="b.LUK.24.15.1">"Itiurkit" tu aujmatki weenai imia Jesus taa nui Páchiniak niijiai wearmiayi.</s>
     </seg>
     <seg type="verse" id="b.LUK.24.16">
      <s id="b.LUK.24.16.1">Tura Wáinkiariat nekaashtin asamtai yait nekaacharmiayi.</s>
     </seg>
     <seg type="verse" id="b.LUK.24.17">
      <s id="b.LUK.24.17.1">We-wénakua Jesus chicharainiak "Jintiasha ṡWarí áujmatkirum wéarum? ṡUrukamtai Kúntuts Enentáimprum?"</s>
      <s id="b.LUK.24.17.2">Tímiayi.</s>
     </seg>
     <seg type="verse" id="b.LUK.24.18">
      <s id="b.LUK.24.18.1">Chikichik, Kreupas Náartin chicharuk "Jerusarénnum Túruna nuna Ashí nékainiawai. ṡAmeka amekek Túrunamia nu nékachu Páchitkiam?"</s>
      <s id="b.LUK.24.18.2">Tímiayi.</s>
     </seg>
     <seg type="verse" id="b.LUK.24.19">
      <s id="b.LUK.24.19.1">Tutai Jesus Tímiayi "ṡWarí urukait?"</s>
      <s id="b.LUK.24.19.2">Tutai tiarmiayi "Entá, Nasarétnumia Jesusa Túrunamuri taji.</s>
      <s id="b.LUK.24.19.3">Niisha Yúsnan etserin asa Yusa kakarmarijiai chichasmiayi tura nuna kakarmarijiai takasmiayi.</s>
      <s id="b.LUK.24.19.4">Núnaka Ashí aents nékainiawai.</s>
     </seg>
     <seg type="verse" id="b.LUK.24.20">
      <s id="b.LUK.24.20.1">Tura ii Pátriri uuntri tura ii pépruri uuntri "Tunáa jakamnia Túrayi" tusar "Krúsnum mantamnati" tiarmiayi.</s>
     </seg>
     <seg type="verse" id="b.LUK.24.21">
      <s id="b.LUK.24.21.1">Tura ii Israer-aentstin uwemtikrampratin tu Enentáimsamji.</s>
      <s id="b.LUK.24.21.2">Tura ni maamusha Menaintiú tsawant nankaamasai.</s>
     </seg>
     <seg type="verse" id="b.LUK.24.23">
      <s id="b.LUK.24.23.1">Túrasha ii nuwa ni iwiarsamunam Yamaí Káshik weriar ni ayashin Wáinkiacharmai.</s>
      <s id="b.LUK.24.23.2">Tura "Yusa suntari Wáinkiaji tura "Jesus iwiaakuiti" Túramji" tiarmai.</s>
      <s id="b.LUK.24.23.3">Nuna tu ujatmakakrin ti Enentáimpraji.</s>
     </seg>
     <seg type="verse" id="b.LUK.24.24">
      <s id="b.LUK.24.24.1">Nuyá ii shuar iwiarsamun weriar, nuwa tiarmia Tímiatrusan Wáinkiarmiayi.</s>
      <s id="b.LUK.24.24.2">Tura Jesusnaka Wáinkiacharmai."</s>
      <s id="b.LUK.24.24.3">Tu ujakarmai Jesusan.</s>
     </seg>
     <seg type="verse" id="b.LUK.24.25">
      <s id="b.LUK.24.25.1">Nuyá Jesus niin chicharainiak "Enentáimchaitrume.</s>
      <s id="b.LUK.24.25.2">Ashí Yúsnan etserin tiarmia nu wau Enentáimtatsrume.</s>
     </seg>
     <seg type="verse" id="b.LUK.24.26">
      <s id="b.LUK.24.26.1">ṡYusa anaikiamuri, Kristu tutai, shiir awajnatsuk ti Wáitsashtinkiait?"</s>
      <s id="b.LUK.24.26.2">Tímiayi.</s>
     </seg>
     <seg type="verse" id="b.LUK.24.27">
      <s id="b.LUK.24.27.1">Tura Nuyá Yus-Papinium Muisáis aarmia Nuyá jukin Ashí Yúsnan etserin ni Túrunatniurin aararmia nuna jintintiatasa nankamamiayi.</s>
     </seg>
     <seg type="verse" id="b.LUK.24.28">
      <s id="b.LUK.24.28.1">Ayu, nii wearmia Nú peprunam jeawarmiayi.</s>
      <s id="b.LUK.24.28.2">Tura Jesuska nui nankaamaki wétaj tau ajamiayi.</s>
     </seg>
     <seg type="verse" id="b.LUK.24.29">
      <s id="b.LUK.24.29.1">Tura niisha chicharainiak "Weep.</s>
      <s id="b.LUK.24.29.2">Iijiai Pujustá.</s>
      <s id="b.LUK.24.29.3">Warí, nantu akaikiyi, kirit ajatemsai" tiarmiayi.</s>
      <s id="b.LUK.24.29.4">Tutai Jesus niijiai pujustaj tusa wayamiayi.</s>
     </seg>
     <seg type="verse" id="b.LUK.24.30">
      <s id="b.LUK.24.30.1">Tura niijiai irunar misanam pujus, yurumkan achik, Yúsan yuminkias nincha puuk Súsarmiayi.</s>
     </seg>
     <seg type="verse" id="b.LUK.24.31">
      <s id="b.LUK.24.31.1">Nu chichamaik, ni jii uranniua Núnikiarmatai Jesusan nekaawarmiayi.</s>
      <s id="b.LUK.24.31.2">Tura Niisha Nú chichamaik menkakamiayi.</s>
     </seg>
     <seg type="verse" id="b.LUK.24.32">
      <s id="b.LUK.24.32.1">Tura nu shuarsha mai tunai ajainiak "Jintia winis Niisha Yus-Papin jintintramuk nekas ii Enentáin shiir Enentáimtikramprachmakaj~i" tiarmiayi.</s>
     </seg>
     <seg type="verse" id="b.LUK.24.33">
      <s id="b.LUK.24.33.1">Nuyá, Emaúsnumia Wárik Jíinkiar Jerusarénnum waketkiarmiayi.</s>
      <s id="b.LUK.24.33.2">Nui Jesusa unuiniamurin auntse armia nuna tura Chíkich shuar Jesusan nemariarmia nunasha iruntrar pujuinian Wáinkiarmiayi.</s>
     </seg>
     <seg type="verse" id="b.LUK.24.34">
      <s id="b.LUK.24.34.1">Auntse armia nusha tiarmiayi "Uunt Jesus nekas nantakni.</s>
      <s id="b.LUK.24.34.2">Semun Niin Wáinkiaiti."</s>
     </seg>
     <seg type="verse" id="b.LUK.24.35">
      <s id="b.LUK.24.35.1">Tutai niisha Jintiá Túrunamun ujakarmiayi.</s>
      <s id="b.LUK.24.35.2">"Jesus yurumkan ajaamakui nui nekaamji" tiarmiayi.</s>
     </seg>
     <seg type="verse" id="b.LUK.24.36">
      <s id="b.LUK.24.36.1">Nuna áujmatuk pujuiniai Jesus aya aneachma ajapén wajas "Shiir Enentáimsatarum" Tímiayi.</s>
     </seg>
     <seg type="verse" id="b.LUK.24.37">
      <s id="b.LUK.24.37.1">Nuna antukar, ti sapijmiakar, wakanchashit, Enentáimsarmiayi.</s>
     </seg>
     <seg type="verse" id="b.LUK.24.38">
      <s id="b.LUK.24.38.1">Tura Jesus chicharainiak "ṡUrukamtai sapijmiakrum wakanchashit, tu Enentáimsarum?</s>
     </seg>
     <seg type="verse" id="b.LUK.24.39">
      <s id="b.LUK.24.39.1">Winia uwejrusha, nawersha iirtustarum.</s>
      <s id="b.LUK.24.39.2">Wíkiitjai.</s>
      <s id="b.LUK.24.39.3">Takarsa iirsatarum.</s>
      <s id="b.LUK.24.39.4">Warí, wakancha ayashtinkiait, ukunchtinkiait" Tímiayi.</s>
     </seg>
     <seg type="verse" id="b.LUK.24.40">
      <s id="b.LUK.24.40.1">Nuna tinia ni uwejéncha nawencha iniaktusarmiayi.</s>
     </seg>
     <seg type="verse" id="b.LUK.24.41">
      <s id="b.LUK.24.41.1">Warainiayat sapijmiainia ásar, Niimpiashit tu Enentáimtusarmiayi.</s>
      <s id="b.LUK.24.41.2">Tuma asamtai, niin chicharainiak "ṡyurumak takakrumek?"</s>
      <s id="b.LUK.24.41.3">Tímiayi.</s>
     </seg>
     <seg type="verse" id="b.LUK.24.42">
      <s id="b.LUK.24.42.1">Takui, namaknasha, Míshkincha Súsarmiayi.</s>
     </seg>
     <seg type="verse" id="b.LUK.24.43">
      <s id="b.LUK.24.43.1">Tura Jesus nuna achik niisha iimiainiamunman yuamiayi.</s>
     </seg>
     <seg type="verse" id="b.LUK.24.44">
      <s id="b.LUK.24.44.1">Tura niin tiarmiayi "Winia Túrutawarma nuna, Wi atumjai nuik pujusan Tímiajrume.</s>
      <s id="b.LUK.24.44.2">Nekas uminkiatniuyayi.</s>
      <s id="b.LUK.24.44.3">Iis, wi Túrunatniurun Muisáis aarmia nusha, Yúsnan etserin aarmia nusha, tura Sarmu papinium aarma ana nusha Ashí uminkiatniuyayi" Tímiayi.</s>
     </seg>
     <seg type="verse" id="b.LUK.24.45">
      <s id="b.LUK.24.45.1">Nuyá Yus-Papinium aarman jintintiawarmiayi.</s>
     </seg>
     <seg type="verse" id="b.LUK.24.46">
      <s id="b.LUK.24.46.1">Jintintiuk juna Tímiayi: "Yusa anaikiamuri Kristu tutai jaka Menaintiú tsawantai jakamunmaya nantaktinia nu Yáunchuk áarmauyayi.</s>
      <s id="b.LUK.24.46.2">Tura Wi Nú Krístuchukaitiaj.</s>
     </seg>
     <seg type="verse" id="b.LUK.24.47">
      <s id="b.LUK.24.47.1">Winia Náarun pachisar, Jerusarénnumia nankama Ashí nunkanam nu chicham etsernaktinia nu aarmauyayi.</s>
      <s id="b.LUK.24.47.2">Shuar ni tunaari tsankurnarat tusar Enentáin Yapajiátniuiti.</s>
      <s id="b.LUK.24.47.3">Tura tu etserkatniua nusha yaunchu aarmauyayi.</s>
     </seg>
     <seg type="verse" id="b.LUK.24.48">
      <s id="b.LUK.24.48.1">Tura wi Túrunamu neka asarum etserkatniuitrume, Tímiayi.</s>
     </seg>
     <seg type="verse" id="b.LUK.24.49">
      <s id="b.LUK.24.49.1">Tura winia Apar, winia Wakantrun susartatjai, turammarumna nuna akuptuktatjarme.</s>
      <s id="b.LUK.24.49.2">Tura nayaimpinmaya Táatsain jui Jerusarén péprunam Pujústárum.</s>
      <s id="b.LUK.24.49.3">Taa ni kakarmarin suramsattarme."</s>
      <s id="b.LUK.24.49.4">Tu Tímiayi.</s>
     </seg>
     <seg type="verse" id="b.LUK.24.50">
      <s id="b.LUK.24.50.1">Nuyá Jesus Jerusarén péprunmaya Júkiar Petania péprunam ejeniarmiayi.</s>
      <s id="b.LUK.24.50.2">Tura nui ni uweje Takuí, "Yus Yáinmakarti" Tímiayi.</s>
     </seg>
     <seg type="verse" id="b.LUK.24.51">
      <s id="b.LUK.24.51.1">Nuna tu pujus, niiya kanakmiayi.</s>
      <s id="b.LUK.24.51.2">Tura nayaimpiniam junakmiayi.</s>
     </seg>
     <seg type="verse" id="b.LUK.24.52">
      <s id="b.LUK.24.52.1">Ni unuiniamurisha Niin Imiá shiir Enentáimtusarmiayi.</s>
      <s id="b.LUK.24.52.2">Tura Nuyá ti warasar Jerusarénnum waketkiarmiayi.</s>
     </seg>
     <seg type="verse" id="b.LUK.24.53">
      <s id="b.LUK.24.53.1">Tura Yusa Uunt Jeen pujusar Yusa Náarin shiir Awajú pujuarmiayi.</s>
      <s id="b.LUK.24.53.2">Aukete.</s>
     </seg>
    </div>
   </div>
   <div type="book" id="b.JOH">
    <div type="chapter" id="b.JOH.1">
     <seg type="verse" id="b.JOH.1.1">
      <s id="b.JOH.1.1.1">Ashí nankamamia Nú yaunchu Yusa Uchirí tuke pujuyayi.</s>
      <s id="b.JOH.1.1.2">Niisha Yúsan ti paant awajeakui, Chícham Tíminiaiti.</s>
      <s id="b.JOH.1.1.3">Chichamsha Yusjai pujuyayi.</s>
      <s id="b.JOH.1.1.4">Chichamsha Yúsauyayi.</s>
     </seg>
     <seg type="verse" id="b.JOH.1.2">
      <s id="b.JOH.1.2.1">Yámankamtaik Niisha pujuyayi Yusjai.</s>
     </seg>
     <seg type="verse" id="b.JOH.1.3">
      <s id="b.JOH.1.3.1">Ashí najanamu ainia nu Niijiai najanamuiti.</s>
      <s id="b.JOH.1.3.2">Nii najanachmaka penké atsawai.</s>
     </seg>
     <seg type="verse" id="b.JOH.1.4">
      <s id="b.JOH.1.4.1">Niisha iwiaaku átinia nérenniuti.</s>
      <s id="b.JOH.1.4.2">Nu iwiaaku atincha Tsáapninia ainis Yusna ana nuna Ashí shuaran paant nekamtikiamniaiti.</s>
     </seg>
     <seg type="verse" id="b.JOH.1.5">
      <s id="b.JOH.1.5.1">Nu Tsáapnin kiritniunam Tsáapniawai.</s>
      <s id="b.JOH.1.5.2">Tura kiritniusha Tsáapninian ikiajniaktinian tujinkiaiti.</s>
     </seg>
     <seg type="verse" id="b.JOH.1.6">
      <s id="b.JOH.1.6.1">Aishman ámiayi, Yus akupkamu, ni naari Juan.</s>
     </seg>
     <seg type="verse" id="b.JOH.1.7">
      <s id="b.JOH.1.7.1">Niisha Tsáapnin chichaman etserkatajtsa Támiayi.</s>
      <s id="b.JOH.1.7.2">Nuna étseruk Ashí umirkarat tusa Támiayi.</s>
     </seg>
     <seg type="verse" id="b.JOH.1.8">
      <s id="b.JOH.1.8.1">Juansha nu Tsáapninchauyayi.</s>
      <s id="b.JOH.1.8.2">Ayatik akupkamuyayi Tsáapnin chichaman etserkat tusa.</s>
     </seg>
     <seg type="verse" id="b.JOH.1.9">
      <s id="b.JOH.1.9.1">Nu Tsáapninkia nekas tsaapniniaiti.</s>
      <s id="b.JOH.1.9.2">Ju nunkanam taa Ashí shuaran Enentáin Tsáapniartiniaiti.</s>
     </seg>
     <seg type="verse" id="b.JOH.1.10">
      <s id="b.JOH.1.10.1">Chichamsha taramiayi ju nunkanam.</s>
      <s id="b.JOH.1.10.2">Tura nunkasha ni najanamu ain, nunkaya aents Niin nekaacharmiayi.</s>
     </seg>
     <seg type="verse" id="b.JOH.1.11">
      <s id="b.JOH.1.11.1">Támiayi ni nunkén tura ni shuarsha ni Enentáin itiaacharmiayi.</s>
     </seg>
     <seg type="verse" id="b.JOH.1.12">
      <s id="b.JOH.1.12.1">Tuma ain Chíkich shuar Niin Enentáimtuiniak ni Enentáin itiaawarua nuna Yusa Uchirí ajastinian Yus tsankatkamiayi.</s>
     </seg>
     <seg type="verse" id="b.JOH.1.13">
      <s id="b.JOH.1.13.1">Niisha Yusa Uchirí ajasar ataksha Númpentin Ayashímkiacharmai.</s>
      <s id="b.JOH.1.13.2">Aentsnúmia akiiniachu ainiawai niisha.</s>
      <s id="b.JOH.1.13.3">Aishman wakeramujaisha akiiniacharmai.</s>
      <s id="b.JOH.1.13.4">Antsu Yúsnumia akiiniawaru ásar Yusa Uchirí ainiawai.</s>
     </seg>
     <seg type="verse" id="b.JOH.1.14">
      <s id="b.JOH.1.14.1">Nú Chichamsha ayashtin ajas iijiai Núkap tsawant pujumiayi.</s>
      <s id="b.JOH.1.14.2">Yusa anenkratairijiai piakuyi.</s>
      <s id="b.JOH.1.14.3">Aya nekasa nunak chichaamiayi.</s>
      <s id="b.JOH.1.14.4">Núnisan ni pénkerin, aya Yusa Uchiri chikichkia nu takusminia nuna iniakmamiayi.</s>
      <s id="b.JOH.1.14.5">Nusha iisha paant Wáinkiaitji.</s>
     </seg>
     <seg type="verse" id="b.JOH.1.15">
      <s id="b.JOH.1.15.1">Juansha Niin neka asa, étseruk Tímiayi "Júiti wi Tímiaj nu: "Winia ukuruini winittiana nu Wíjiainkia émkaiti.</s>
      <s id="b.JOH.1.15.2">Maa, wi atsaisha tuke pujuyayi" tiniujai."</s>
      <s id="b.JOH.1.15.3">Tu etserkamiayi.</s>
     </seg>
     <seg type="verse" id="b.JOH.1.16">
      <s id="b.JOH.1.16.1">Chichamsha ti anenkartin asa Ashí pénker ana nuna iniaitsuk Súramji.</s>
     </seg>
     <seg type="verse" id="b.JOH.1.17">
      <s id="b.JOH.1.17.1">Yusa akupeamurin Muisais yaunchu jintintraiti, antsu aneatniuncha tura Ashí nekas ana nunasha Jesukrístu jintintraiti.</s>
     </seg>
     <seg type="verse" id="b.JOH.1.18">
      <s id="b.JOH.1.18.1">Chikichkisha Yúsan penké Wáinkiachuiti.</s>
      <s id="b.JOH.1.18.2">Tura ni Uchirí chikichkia nu tuke Niijiai Tsaníaku asa Yúsan paant awajturmasuitji.</s>
     </seg>
     <seg type="verse" id="b.JOH.1.19">
      <s id="b.JOH.1.19.1">Jerusarénnumia Israer-shuar ni Pátririncha Riwí-shuarjai Juankai akupkarmiayi Yákit tusar.</s>
     </seg>
     <seg type="verse" id="b.JOH.1.20">
      <s id="b.JOH.1.20.1">Inintruiniakui paant ujakmiayi.</s>
      <s id="b.JOH.1.20.2">"Wikia Krístuchuitjai" Tímiayi.</s>
     </seg>
     <seg type="verse" id="b.JOH.1.21">
      <s id="b.JOH.1.21.1">Takui ataksha aniasarmiayi "ṡNuikia Yáitiam.</s>
      <s id="b.JOH.1.21.2">Yúsnan etserin yaunchu amia Nú Eríaskaitiam?" tiarmiayi.</s>
      <s id="b.JOH.1.21.3">Juansha "Atsá, Núchaitjai" Tímiayi.</s>
      <s id="b.JOH.1.21.4">Nuyá ataksha aniasarmiayi "Nuikia ṡYúsnan etserin Tátinia Núkáitiam?" tiarmiayi.</s>
      <s id="b.JOH.1.21.5">Niisha "Atsá" Tímiayi.</s>
     </seg>
     <seg type="verse" id="b.JOH.1.22">
      <s id="b.JOH.1.22.1">Takui "ṡNu arantcha Yáitiam.</s>
      <s id="b.JOH.1.22.2">Iin akuptamkajnia nusha Warí Títiataj~i.</s>
      <s id="b.JOH.1.22.3">Warintia Enentáimiam?" tiarmiayi.</s>
     </seg>
     <seg type="verse" id="b.JOH.1.23">
      <s id="b.JOH.1.23.1">Juansha Tímiayi "Yúsnan etserin Isayas yaunchu timia Núitjai.</s>
      <s id="b.JOH.1.23.2">Niisha aarmiayi "Aents atsamu nunkanam shuar untsumui "Ii uuntri Jintí naka awajsatarum," tu untsumui."</s>
      <s id="b.JOH.1.23.3">Núnaka Isayas aaruiti.</s>
      <s id="b.JOH.1.23.4">Tura wikia untsumna Nú shuaraitjai" Tímiayi.</s>
     </seg>
     <seg type="verse" id="b.JOH.1.24">
      <s id="b.JOH.1.24.1">Juanjai chichainiakka Pariséu akupkarma ármiayi.</s>
     </seg>
     <seg type="verse" id="b.JOH.1.25">
      <s id="b.JOH.1.25.1">Niisha tiarmiayi "Nuikia Krístuchuitiatmesha, Eríaschaitiatmesha, Yúsnan etserin Tátinia Núchaitiatmesha ṡurukamtai imiakratam?" tiarmiayi.</s>
     </seg>
     <seg type="verse" id="b.JOH.1.26">
      <s id="b.JOH.1.26.1">Juansha Tímiayi "Wikia entsajain imiakratjai.</s>
      <s id="b.JOH.1.26.2">Tura átum írutramunam shuar átum nékatsrumna nu wajaawai.</s>
     </seg>
     <seg type="verse" id="b.JOH.1.27">
      <s id="b.JOH.1.27.1">Niisha winia ukuruini winiayat Wíjiainkia ti nankaamantuiti.</s>
      <s id="b.JOH.1.27.2">Nii ti pénker asamtai wisha ni sapatri jinkiamurincha atitrachminiaitjai" Tímiayi.</s>
     </seg>
     <seg type="verse" id="b.JOH.1.28">
      <s id="b.JOH.1.28.1">Nuka Petapara peprunam Túrunamiayi.</s>
      <s id="b.JOH.1.28.2">Petaparasha Juan imiakratmia nui Jurtan entsa amain amai.</s>
     </seg>
     <seg type="verse" id="b.JOH.1.29">
      <s id="b.JOH.1.29.1">Nuyá kashin Juan Jesusan winian Wáiniak Tímiayi "Iistarum.</s>
      <s id="b.JOH.1.29.2">Núiti Yusa Murikri Ashí aentsu tunaarin Júana nu.</s>
     </seg>
     <seg type="verse" id="b.JOH.1.30">
      <s id="b.JOH.1.30.1">Núiti wi timiaj nu, "Winia ukurui winiana nu Wíjiainkia nankaamantuiti.</s>
      <s id="b.JOH.1.30.2">Tura wi atsaisha tuke pujuyayi" Tímiajai.</s>
     </seg>
     <seg type="verse" id="b.JOH.1.31">
      <s id="b.JOH.1.31.1">Wisha Niin nekaachmajai.</s>
      <s id="b.JOH.1.31.2">Tura Ashí Israer-shuar Niin nekaawarat tusan imiakin Támajai" Tímiayi.</s>
     </seg>
     <seg type="verse" id="b.JOH.1.32">
      <s id="b.JOH.1.32.1">Nuyá Tímiayi "Yusa Wakanin Yámpitsa Núnin nayaimpinmayan Táarun Wáinkiámjai.</s>
      <s id="b.JOH.1.32.2">Tura ekemsamai.</s>
     </seg>
     <seg type="verse" id="b.JOH.1.33">
      <s id="b.JOH.1.33.1">Nu Túruntsain tuke Niin nekaachmajai.</s>
      <s id="b.JOH.1.33.2">Tura Yuska winia imiakrattinian akuptak turutmiai "Chikichik shuarnum Yusa Wakaní tara ekemsa Wáinkiam, nujai nekaattame.</s>
      <s id="b.JOH.1.33.3">Yusa Pénker Wakaníjiai imiakratniua Núiti" Túrutmiayi.</s>
      <s id="b.JOH.1.33.4">Tura nujai Niin nekaamjai.</s>
     </seg>
     <seg type="verse" id="b.JOH.1.34">
      <s id="b.JOH.1.34.1">Yamaikia wainkia asan ti paant nékajai Tí nekas Yusa Uchirínti" Tímiayi Juan.</s>
     </seg>
     <seg type="verse" id="b.JOH.1.35">
      <s id="b.JOH.1.35.1">Kashincha ataksha Juan nui wajasmiayi ni unuiniamuri Jímiarjai.</s>
     </seg>
     <seg type="verse" id="b.JOH.1.36">
      <s id="b.JOH.1.36.1">Jesussha nui nankaamakui Juan Tímiayi "Iistarum, Yusa Murikrí áuwiti."</s>
     </seg>
     <seg type="verse" id="b.JOH.1.37">
      <s id="b.JOH.1.37.1">Juanka unuiniamuri nuna antukar mai Jesusan pataatukarmiayi.</s>
     </seg>
     <seg type="verse" id="b.JOH.1.38">
      <s id="b.JOH.1.38.1">Jesussha úkumur iimias nu Jímiaran wininian Wáinkiámiayi.</s>
      <s id="b.JOH.1.38.2">Tura Tímiayi "ṡYa earum?"</s>
      <s id="b.JOH.1.38.3">Niisha "Uuntá, ṡtui pujam?" tiarmiayi.</s>
     </seg>
     <seg type="verse" id="b.JOH.1.39">
      <s id="b.JOH.1.39.1">Jesussha Tímiayi "Wats, iitiarum."</s>
      <s id="b.JOH.1.39.2">Niisha wear ni pujutairin Wáinkiarmiayi.</s>
      <s id="b.JOH.1.39.3">Tura Aankú ajasmatai nu tsawantai nui kintiamprarmiayi.</s>
     </seg>
     <seg type="verse" id="b.JOH.1.40">
      <s id="b.JOH.1.40.1">Juanka chichamen antukar Jesusan pataatukaruka Jímiar ármiayi.</s>
      <s id="b.JOH.1.40.2">Chikichik Antresauyayi.</s>
      <s id="b.JOH.1.40.3">Niisha Semun Pitru yachiiyayi.</s>
     </seg>
     <seg type="verse" id="b.JOH.1.41">
      <s id="b.JOH.1.41.1">Antressha Wárik ni yachi Semunkan eaktajtsa wémiayi.</s>
      <s id="b.JOH.1.41.2">Tura Wáiniak "Misías Wáinkiaji" Tímiayi.</s>
      <s id="b.JOH.1.41.3">Misíaska ni chichamen "Kristu" tawai.</s>
      <s id="b.JOH.1.41.4">Krístuka Israer-shuaran yainkiarat tusa Yus anaikiamuiti.</s>
     </seg>
     <seg type="verse" id="b.JOH.1.42">
      <s id="b.JOH.1.42.1">Nuyá Antres ni yachi Semunkan Jesus pujamunam jukimiayi.</s>
      <s id="b.JOH.1.42.2">Jesussha Wáiniak Tímiayi "Ametme Semun, Junasa Uchirí.</s>
      <s id="b.JOH.1.42.3">Túrasha Sépas átatme."</s>
      <s id="b.JOH.1.42.4">Sépaska Israer-shuar chichamnum kaya tawai.</s>
      <s id="b.JOH.1.42.5">Tura Kriaku chichamnum nuka Pítruiti.</s>
     </seg>
     <seg type="verse" id="b.JOH.1.43">
      <s id="b.JOH.1.43.1">Kashincha Jesus Kariréa nunkanam wétajtsa pujumiayi.</s>
      <s id="b.JOH.1.43.2">Tura Jiripin Wáiniak "Nemartusta" Tímiayi.</s>
     </seg>
     <seg type="verse" id="b.JOH.1.44">
      <s id="b.JOH.1.44.1">Jiripisha Petsaitia péprunmayauyayi.</s>
      <s id="b.JOH.1.44.2">Antressha Pítrusha nu péprunmayauyayi.</s>
     </seg>
     <seg type="verse" id="b.JOH.1.45">
      <s id="b.JOH.1.45.1">Nuyá Jiripi Natanaéran eakmiayi.</s>
      <s id="b.JOH.1.45.2">Tura Wáiniak Tímiayi "Muisais Yus akupkamu papinium "Anaikiamu Tátatui" tu aarchamkia.</s>
      <s id="b.JOH.1.45.3">Yaunchu Yúsnan etserniusha ujakcharmakia.</s>
      <s id="b.JOH.1.45.4">Nu shuar Wáinkiaji.</s>
      <s id="b.JOH.1.45.5">Jesusaiti, Jusé Uchirí.</s>
      <s id="b.JOH.1.45.6">Nasarét péprunmayaiti."</s>
     </seg>
     <seg type="verse" id="b.JOH.1.46">
      <s id="b.JOH.1.46.1">Natanaérsha Tímiayi "ṡNasarétnumia pénker shuar áminkiait?"</s>
      <s id="b.JOH.1.46.2">Jiripisha "Winim Iitiá" Tímiayi.</s>
     </seg>
     <seg type="verse" id="b.JOH.1.47">
      <s id="b.JOH.1.47.1">Jesussha Natanaéran Tíjiuch winian Wáiniak Tímiayi "Ju shuar iistarum.</s>
      <s id="b.JOH.1.47.2">Ti pénker Israer-shuaraiti.</s>
      <s id="b.JOH.1.47.3">Penké anankartichuiti."</s>
     </seg>
     <seg type="verse" id="b.JOH.1.48">
      <s id="b.JOH.1.48.1">Natanaérsha Tímiayi "ṡItiur nékaram?"</s>
      <s id="b.JOH.1.48.2">Jesussha Tímiayi "Jiripi tuke untsurmatsain Wáinkiájme ikiu numirin ejamkam wajamin."</s>
     </seg>
     <seg type="verse" id="b.JOH.1.49">
      <s id="b.JOH.1.49.1">Natanaér nuikia Tímiayi, "Uunta, nekas Yusa Uchirínme.</s>
      <s id="b.JOH.1.49.2">Israer-shuar akupniuitme" Tímiayi.</s>
     </seg>
     <seg type="verse" id="b.JOH.1.50">
      <s id="b.JOH.1.50.1">Tura Jesus Tímiayi "ṡAya wi "Ikiu numirin ajamkam wajamin Wáinkiájme" takui Winia Enentáimturamek?</s>
      <s id="b.JOH.1.50.2">Antsu nuna nankaamas nekaachmin ana nusha Wáinkiáttame" Tímiayi.</s>
     </seg>
     <seg type="verse" id="b.JOH.1.51">
      <s id="b.JOH.1.51.1">Nuyasha Jesus Tímiayi "Wi nekas Tájarme, Aents Ajasu asan atumsha nayaim uranmianum Yusa suntari Winin tara waka ajainia Wáinkiáttarme."</s>
      <s id="b.JOH.1.51.2">Tu Tímiayi.</s>
     </seg>
    </div>
    <div type="chapter" id="b.JOH.2">
     <seg type="verse" id="b.JOH.2.1">
      <s id="b.JOH.2.1.1">Menaintiu tsawant nankaamasmatai nuatnaikiatin Jísat Kaná péprunam ámiayi.</s>
      <s id="b.JOH.2.1.2">Kaná péprusha Kariréa nunkanmauyayi.</s>
      <s id="b.JOH.2.1.3">Jesusa Nukurísha nui pujumiayi.</s>
     </seg>
     <seg type="verse" id="b.JOH.2.2">
      <s id="b.JOH.2.2.1">Jesussha ni unuiniamurisha nu nuatnaiyamunam ipiaamu ármiayi.</s>
     </seg>
     <seg type="verse" id="b.JOH.2.3">
      <s id="b.JOH.2.3.1">Umutai amuukamtai Jesusa Nukurí Tímiayi "Umutai amuukai.</s>
      <s id="b.JOH.2.3.2">Penké takakainiatsui."</s>
     </seg>
     <seg type="verse" id="b.JOH.2.4">
      <s id="b.JOH.2.4.1">Tura Jesus Tímiayi "Nukuá, ṡurukamtai Winia Túrutam?</s>
      <s id="b.JOH.2.4.2">Iniáitiústá.</s>
      <s id="b.JOH.2.4.3">Winia kakarmar iniakmastin jeaatsui."</s>
     </seg>
     <seg type="verse" id="b.JOH.2.5">
      <s id="b.JOH.2.5.1">Nuyá umutain Wáinmainia nuna ni Nukurí Tímiayi "Ashí ni tana nu Umiktárum."</s>
     </seg>
     <seg type="verse" id="b.JOH.2.6">
      <s id="b.JOH.2.6.1">Nui kayajai najanamu yumi-yaraatai sais (6) ámiayi.</s>
      <s id="b.JOH.2.6.2">Nu yaraatainmaya Israer-shuar ni ewejéncha ni nawencha nijiamau ármiayi Yus shiir Enentáimtursatí tusar.</s>
      <s id="b.JOH.2.6.3">Chíkich Chíkich yaraatainium uchenta (80) Rítrusha, sian (100) Rítrusha yumi wayamniauyayi.</s>
     </seg>
     <seg type="verse" id="b.JOH.2.7">
      <s id="b.JOH.2.7.1">Nuyá Jesus umutain Wáinmaun "Ju yaraatai aimpratarum" Tímiayi.</s>
      <s id="b.JOH.2.7.2">Takui mete aimprarmiayi.</s>
     </seg>
     <seg type="verse" id="b.JOH.2.8">
      <s id="b.JOH.2.8.1">Aimprarmatai Jesus Tímiayi "Pai, ishichik shikikrum Námper chicharu suutarum."</s>
      <s id="b.JOH.2.8.2">Tutai Nútiksan Túrawarmiayi.</s>
     </seg>
     <seg type="verse" id="b.JOH.2.9">
      <s id="b.JOH.2.9.1">Jista chicharusha nu umutai ajasun Nekáprámiayi.</s>
      <s id="b.JOH.2.9.2">Yaraatainmaya yumi jusamun nekaachmai niisha tura umutai ajamau jusaru ásar nékarmai.</s>
      <s id="b.JOH.2.9.3">Jista chicharusha nuwatun untsuk</s>
     </seg>
     <seg type="verse" id="b.JOH.2.10">
      <s id="b.JOH.2.10.1">Tímiayi "Jístanmanka pénker umutain emka Suíniatsuk.</s>
      <s id="b.JOH.2.10.2">Tura jémararmatainkia Tímianchan suiniatsuk.</s>
      <s id="b.JOH.2.10.3">Túrasha ámeka pénker umutai ikiusam Yamái Jíikchamek" Tímiayi.</s>
     </seg>
     <seg type="verse" id="b.JOH.2.11">
      <s id="b.JOH.2.11.1">Jesus Túramu Kananum Kariréa nunkanam Túrunamiayi.</s>
      <s id="b.JOH.2.11.2">Nújainkia Jesus emka ni kakarmarin paant iniaktusmiayi.</s>
      <s id="b.JOH.2.11.3">Nuna iisar ni unuiniamurisha Niin Enentáimtusarmiayi.</s>
     </seg>
     <seg type="verse" id="b.JOH.2.12">
      <s id="b.JOH.2.12.1">Nuyá Kapernáum péprunam wémiayi.</s>
      <s id="b.JOH.2.12.2">Ni Nukurísha ni yachisha ni unuiniamurisha nemariarmiayi.</s>
      <s id="b.JOH.2.12.3">Nuisha Untsurí tsawant pujusarmiayi.</s>
     </seg>
     <seg type="verse" id="b.JOH.2.13">
      <s id="b.JOH.2.13.1">Israer-shuara namperi, paskua tutai, ishichik ajasmatai Jesus Jerusarénnum wémiayi.</s>
     </seg>
     <seg type="verse" id="b.JOH.2.14">
      <s id="b.JOH.2.14.1">Nui Jeá Yusa Uunt Jeen Súruinian Wáinkiámiayi.</s>
      <s id="b.JOH.2.14.2">Turuncha murikniasha yampitsnasha Súrin ármiayi.</s>
      <s id="b.JOH.2.14.3">Chikichcha ni misarin pujusar Kuítian Yapajíniancha Wáinkiámiayi.</s>
     </seg>
     <seg type="verse" id="b.JOH.2.15">
      <s id="b.JOH.2.15.1">Nuna Wáiniak yaranken chapikmar asutkiartutain najana nujai Ashí waakartiuk murikrintiuk aa Jíirmiayi.</s>
      <s id="b.JOH.2.15.2">Kuítian yapajniu misarincha ayantar ni Kuítrin Nunká utsankarmiayi.</s>
     </seg>
     <seg type="verse" id="b.JOH.2.16">
      <s id="b.JOH.2.16.1">Yampitsan Súrinniasha Tímiayi "Nuka Juyá Jíitiarum.</s>
      <s id="b.JOH.2.16.2">Winia Aparu Jeen surutai jea najanawairap" Tímiayi.</s>
     </seg>
     <seg type="verse" id="b.JOH.2.17">
      <s id="b.JOH.2.17.1">Nuna iisar ni unuiniamuri yaunchu Yus-Papinium aarman Enentáimprarmiayi.</s>
      <s id="b.JOH.2.17.2">Ju aarmaiti: "Ame Jeem shiir Atí tusan ti wakerukuitjai."</s>
     </seg>
     <seg type="verse" id="b.JOH.2.18">
      <s id="b.JOH.2.18.1">Nuikia Israer-shuara uuntri Jesusan aniasarmiayi "Juna Túramniaitjai tusam ṡWarí kakarmak iniakmastatam?"</s>
     </seg>
     <seg type="verse" id="b.JOH.2.19">
      <s id="b.JOH.2.19.1">Jesussha Tímiayi "Ju Jea Sáakiakrumin Menaintiú Tsawantaí iniantaittiajai Wikia."</s>
     </seg>
     <seg type="verse" id="b.JOH.2.20">
      <s id="b.JOH.2.20.1">Israer-shuarsha tiarmiayi "Kuarentisáis (46) uwitin juna jeamtinian pujursarmiayi.</s>
      <s id="b.JOH.2.20.2">Amesha Menaintiú tsawantai Jeamtámeash."</s>
     </seg>
     <seg type="verse" id="b.JOH.2.21">
      <s id="b.JOH.2.21.1">Kame Jesus "Jea" chichayat ni ayashin Tímiayi.</s>
     </seg>
     <seg type="verse" id="b.JOH.2.22">
      <s id="b.JOH.2.22.1">Tuma asamtai Jesus ukunam jakamunmaya nantakmiatai ni unuiniamuri ni timian Enentáimprar ni chichamencha tura yaunchu Yus-Papinium aarmancha "Nekasaiti" tu Enentáimtusarmiayi.</s>
     </seg>
     <seg type="verse" id="b.JOH.2.23">
      <s id="b.JOH.2.23.1">Paskua Námpertin ti Untsurí Jerusarénnum pujuarmia nu, Jesus aents tujintiamun Túramtai, nuna Wáinkiar Niin nekas Enentáimtusarmiayi.</s>
     </seg>
     <seg type="verse" id="b.JOH.2.24">
      <s id="b.JOH.2.24.1">Tuma ain Jesus Ashí neka asa ninkia Enentáimtuscharmiayi.</s>
     </seg>
     <seg type="verse" id="b.JOH.2.25">
      <s id="b.JOH.2.25.1">Ninki Ashí shuara Enentáin neka asa Chíkich ujatkat tusa atsumchamiayi.</s>
     </seg>
    </div>
    <div type="chapter" id="b.JOH.3">
     <seg type="verse" id="b.JOH.3.1">
      <s id="b.JOH.3.1.1">Shuar ámiayi ni naari Nikiutému.</s>
      <s id="b.JOH.3.1.2">Niisha Pariséu asa nii tuinia aintsan Yúsnan takauyayi.</s>
      <s id="b.JOH.3.1.3">Niisha Israer-shuara uuntriyayi.</s>
     </seg>
     <seg type="verse" id="b.JOH.3.2">
      <s id="b.JOH.3.2.1">Niisha kashi Jesusai irastajtsa wé Tímiayi "Uuntá, Shuáran unuiniarat tusa Yus Akúptámkaiti.</s>
      <s id="b.JOH.3.2.2">Nu paant nékaji.</s>
      <s id="b.JOH.3.2.3">Yúsaiyanchuitkiumka aentsti tujintiamu Túramna nu tujinkiaintme' Tímiayi.</s>
     </seg>
     <seg type="verse" id="b.JOH.3.3">
      <s id="b.JOH.3.3.1">Jesussha Tímiayi "Tí nekas Tájame.</s>
      <s id="b.JOH.3.3.2">Atak yamaram akiiniachuka Yus akupeamunam pachiinkiashtatui."</s>
     </seg>
     <seg type="verse" id="b.JOH.3.4">
      <s id="b.JOH.3.4.1">Tutai Nikiutému aniasmiayi "ṡItiurak shuar uunta nu ataksha akiiniat.</s>
      <s id="b.JOH.3.4.2">Ataksha ni Nukurí ampujén enkempramniakait atak akiiniatniuna?"</s>
     </seg>
     <seg type="verse" id="b.JOH.3.5">
      <s id="b.JOH.3.5.1">Ataksha Jesus Tímiayi "Ti nekas Tájame.</s>
      <s id="b.JOH.3.5.2">Shuar entsayasha tura Wakanniumiasha akiiniachuka Yus akupeamunam penké pachiinkiashtatui.</s>
     </seg>
     <seg type="verse" id="b.JOH.3.6">
      <s id="b.JOH.3.6.1">Ayashniumia akiinia nuka ayashchakait.</s>
      <s id="b.JOH.3.6.2">Núnisan Wakanniúmia akiinia nuka wakanchakait.</s>
     </seg>
     <seg type="verse" id="b.JOH.3.7">
      <s id="b.JOH.3.7.1">Wi "atak yamaram akiiniatniuiti" takui itiurchat Enentáimpraip.</s>
     </seg>
     <seg type="verse" id="b.JOH.3.8">
      <s id="b.JOH.3.8.1">Nase Enentáimpratá.</s>
      <s id="b.JOH.3.8.2">Nase Nánkamsan Umpúawai.</s>
      <s id="b.JOH.3.8.3">Amesha ántame tura tuyan Winiá Túrasha tuin weti nékatsme.</s>
      <s id="b.JOH.3.8.4">Núniskete Ashí Wakanniúmia akiinia nu."</s>
     </seg>
     <seg type="verse" id="b.JOH.3.9">
      <s id="b.JOH.3.9.1">Tuma asamtai Nikiutémusha atak anias "ṡJusha itiurak áminiait?"</s>
      <s id="b.JOH.3.9.2">Tímiayi.</s>
     </seg>
     <seg type="verse" id="b.JOH.3.10">
      <s id="b.JOH.3.10.1">Jesus aikmiayi "Ame Israer-shuara jintinniurintiatmesha ṡitiura nékatsmea?</s>
     </seg>
     <seg type="verse" id="b.JOH.3.11">
      <s id="b.JOH.3.11.1">Ti nekasan Tájame.</s>
      <s id="b.JOH.3.11.2">Nekas nékakur chichaaji.</s>
      <s id="b.JOH.3.11.3">Iismajnia nusha ujaaji.</s>
      <s id="b.JOH.3.11.4">Tuma ain ii chichame ántatsrume.</s>
     </seg>
     <seg type="verse" id="b.JOH.3.12">
      <s id="b.JOH.3.12.1">Aya ju nunkanmaya Túramu ujaam ántachkurmeka ṡitiurak nayaimpinmaya Túramusha antuktarum?'</s>
     </seg>
     <seg type="verse" id="b.JOH.3.13">
      <s id="b.JOH.3.13.1">`Shuar chikichkisha nayaimpiniam waka atsawai.</s>
      <s id="b.JOH.3.13.2">Aya Wiki, nayaimpinmaya taran Aents Ajasu asan, Túraitjai.</s>
      <s id="b.JOH.3.13.3">Tura Wikia nayaimpinmayaitjai.</s>
     </seg>
     <seg type="verse" id="b.JOH.3.14">
      <s id="b.JOH.3.14.1">Tura Winiasha, Aents Ajasu ain, mantuawartatui.</s>
      <s id="b.JOH.3.14.2">Iis, yaunchu Israer-shuar atsamunam wekainiak napijiai ti Jáiniakui tuke tsuamarti tusa Muisais napin Jirú najana Yakí numiniam awajaimiayi.</s>
      <s id="b.JOH.3.14.3">Núnisnak Wisha awajnitniuitjai.</s>
     </seg>
     <seg type="verse" id="b.JOH.3.15">
      <s id="b.JOH.3.15.1">Nújainkia Ashí Winia Enentáimturna nuka jinium wétsuk Yusai tuke iwiaaku pujustatui."</s>
     </seg>
     <seg type="verse" id="b.JOH.3.16">
      <s id="b.JOH.3.16.1">Yuska Ashí shuaran ti anea asa, ni Uchirin chikichik ana nuna Shuáran uwemtikrarat tusa tsankatkamiayi.</s>
      <s id="b.JOH.3.16.2">Ashí shuar Niin Enentáimtana nu, jinium wécharat tusa, antsu Yúsnum tuke iwiaaku pujusarat tusa ni Uchirín Akúpturmakmiaji.</s>
     </seg>
     <seg type="verse" id="b.JOH.3.17">
      <s id="b.JOH.3.17.1">Yus aentsun kajerak jinium surukat tusa ni Uchirín akupkachmiayi.</s>
      <s id="b.JOH.3.17.2">Antsu uwemtikrarat tusa akupkamiayi.</s>
     </seg>
     <seg type="verse" id="b.JOH.3.18">
      <s id="b.JOH.3.18.1">Yusa Uchirín Enentáimtana nuka jinium penké surunkashtiniaiti.</s>
      <s id="b.JOH.3.18.2">Tura Niin Enentáimtatsna nuka, Yusa Uchirín chikichik ana nuna Enentáimtachu asa, Páchitsuk jinium surukmaiti.</s>
     </seg>
     <seg type="verse" id="b.JOH.3.19">
      <s id="b.JOH.3.19.1">Yusa Uchiri Tsáapninia aintsan ii tunaari paant awajturmaji.</s>
      <s id="b.JOH.3.19.2">Nu Tsáapnisha ju nunkanam Táraiti.</s>
      <s id="b.JOH.3.19.3">Shuar Tunáa ti tura ásar Tsáapninian nakitrar kiritniun wakeriarmai.</s>
      <s id="b.JOH.3.19.4">Nuna tura ásar jinium surunkaruiti.</s>
     </seg>
     <seg type="verse" id="b.JOH.3.20">
      <s id="b.JOH.3.20.1">Ashí tunaan Túruinia nuka Tsáapninian Muíjiainiawai.</s>
      <s id="b.JOH.3.20.2">Túrawar yupitiainiawai ni Tunáa Túramu paant ajasai tusa.</s>
     </seg>
     <seg type="verse" id="b.JOH.3.21">
      <s id="b.JOH.3.21.1">Antsu Ashí nekas Túratniun umiiniana nuka Tsáapninian weantainiawai.</s>
      <s id="b.JOH.3.21.2">Yus ni Enentái pujuram Tsáapninium takainiawai.</s>
      <s id="b.JOH.3.21.3">Nuka ti paantaiti.</s>
     </seg>
     <seg type="verse" id="b.JOH.3.22">
      <s id="b.JOH.3.22.1">Nuyá Jesussha ni unuiniamurijiaisha Jutía nunkanam wear nui pujusar imiakratiarmiayi.</s>
     </seg>
     <seg type="verse" id="b.JOH.3.23">
      <s id="b.JOH.3.23.1">Juansha Enun nunkanam, Sarim Tíjiuchia nui, imiakratuk pujumiayi entsa nui Núkap aa asamtai.</s>
      <s id="b.JOH.3.23.2">Tura aents Táarmatai imiainiarmiayi.</s>
     </seg>
     <seg type="verse" id="b.JOH.3.24">
      <s id="b.JOH.3.24.1">Nusha Juánkan sepunam enkenatsain Túrunamiayi.</s>
     </seg>
     <seg type="verse" id="b.JOH.3.25">
      <s id="b.JOH.3.25.1">Tura Juanka unuiniamuri Israer-shuarjai jianaiktinian nankamawarmiayi. "ṡYa imiakratma Imiá pénkerait?" tusar áujmatiarmiayi.</s>
     </seg>
     <seg type="verse" id="b.JOH.3.26">
      <s id="b.JOH.3.26.1">Juánkai inintrustai tusar wéarmiayi.</s>
      <s id="b.JOH.3.26.2">"Uunta, ame nuik Jurtan entsa amain pujakum shuar nui Pujá "Núiti Yusa Murikri" Tíchamkum.</s>
      <s id="b.JOH.3.26.3">Yamaikia imiakratui tura Ashí shuar Niin nemarainiawai" tiarmiayi.</s>
     </seg>
     <seg type="verse" id="b.JOH.3.27">
      <s id="b.JOH.3.27.1">Tutai Juan Tímiayi "Ashí kakarmaka aya Yúsaiyanchakait.</s>
     </seg>
     <seg type="verse" id="b.JOH.3.28">
      <s id="b.JOH.3.28.1">Wisha paant Tímiajai "Wikia Krístuchuitjai antsu ni jintin iwiarat tusan emka akupkamuitjai."</s>
      <s id="b.JOH.3.28.2">Nusha antukmarme.</s>
     </seg>
     <seg type="verse" id="b.JOH.3.29">
      <s id="b.JOH.3.29.1">Kame shuar nuwan nuatna nuna aishrinti.</s>
      <s id="b.JOH.3.29.2">Nuatnaiyak aishman nuwejai áujnainiakui, ni amikrisha nuna antuk ti waraatsuk.</s>
      <s id="b.JOH.3.29.3">Wisha Núnisnak aents Jesusai wénakui ti waraajai.</s>
     </seg>
     <seg type="verse" id="b.JOH.3.30">
      <s id="b.JOH.3.30.1">Niisha tuke nankaamaku uunt ajastiniaiti antsu wikia tuke Tímiancha ajastiniaitjai."</s>
      <s id="b.JOH.3.30.2">Juan tu chichasmiayi.</s>
     </seg>
     <seg type="verse" id="b.JOH.3.31">
      <s id="b.JOH.3.31.1">Nayaimpinmaya tara nuka Ashí nankaamakuiti.</s>
      <s id="b.JOH.3.31.2">Nunkaya nuka, nunkaya asa Jú nunkanmayanak áujmatui.</s>
      <s id="b.JOH.3.31.3">Nayaimpinmaya tara nuka Ashí nankaamakuiti</s>
     </seg>
     <seg type="verse" id="b.JOH.3.32">
      <s id="b.JOH.3.32.1">tura nui antukmancha iismancha áujmatui.</s>
      <s id="b.JOH.3.32.2">Túrasha ni chichamen ántuiniatsui.</s>
     </seg>
     <seg type="verse" id="b.JOH.3.33">
      <s id="b.JOH.3.33.1">Antsu ni chichamen ántana nuka "Yusa chichame Imiá nekasaiti" tawai.</s>
     </seg>
     <seg type="verse" id="b.JOH.3.34">
      <s id="b.JOH.3.34.1">Yus akupkamuka Yusa chichamen étserui.</s>
      <s id="b.JOH.3.34.2">Yuska ni Wakanín ementutsuk susa asamtai tu étserui.</s>
     </seg>
     <seg type="verse" id="b.JOH.3.35">
      <s id="b.JOH.3.35.1">Yus Apa ni Uchirín anea asa Ashí ana nuna Iistí tusa ataksaiti.</s>
     </seg>
     <seg type="verse" id="b.JOH.3.36">
      <s id="b.JOH.3.36.1">Shuar Yusa Uchirín Enentáimta nuka yamaram iwiaakmanum akiinia asa tuke Yusai shiir pujustiniaiti.</s>
      <s id="b.JOH.3.36.2">Antsu Yusa Uchirín Enentáimtatsna nuka nu iwiaakmanum akiiniachuiti antsu Yus tuke niin kajerkaiti.</s>
     </seg>
    </div>
    <div type="chapter" id="b.JOH.4">
     <seg type="verse" id="b.JOH.4.1">
      <s id="b.JOH.4.1.1">"Jesus Untsurí shuaran ni nemarin awajeawai; kame Juanjai nankaamas Untsurí imiaawai" taman Pariseu shuar antukarmiayi.</s>
     </seg>
     <seg type="verse" id="b.JOH.4.2">
      <s id="b.JOH.4.2.1">Nekaska Jesus imiakratchamiayi, antsu ni unuiniamuri Túrawarmiayi.</s>
     </seg>
     <seg type="verse" id="b.JOH.4.3">
      <s id="b.JOH.4.3.1">Pariséu nu chichaman antukarman Jesussha Nekáa Jutía nunkanmaya jiinki Kariréa nunkanam waketkimiayi.</s>
     </seg>
     <seg type="verse" id="b.JOH.4.4">
      <s id="b.JOH.4.4.1">Wáketuk Samaria nunkanmaani nankaamaktiniuyayi.</s>
     </seg>
     <seg type="verse" id="b.JOH.4.5">
      <s id="b.JOH.4.5.1">Samaria nunkanam wéak Sekar péprunam jeamiayi.</s>
      <s id="b.JOH.4.5.2">Nu pepru jeastatuk Jakupa nunke ámiayi.</s>
      <s id="b.JOH.4.5.3">Jakupsha nu nunkan ni Uchirín Jusen Tí yaunchu susamiayi.</s>
     </seg>
     <seg type="verse" id="b.JOH.4.6">
      <s id="b.JOH.4.6.1">Nuisha yumirmat ámiayi.</s>
      <s id="b.JOH.4.6.2">Jakup taurma asamtai "Jakupa yumirmatri" tiarmiayi.</s>
      <s id="b.JOH.4.6.3">Tutupin jeamtai Jesussha pimpiki winis yumirmat ayamach pujusmiayi.</s>
     </seg>
     <seg type="verse" id="b.JOH.4.7">
      <s id="b.JOH.4.7.1">Nui pujai Samarianmaya nuwa Yumí shikiktajtsa Támiayi.</s>
      <s id="b.JOH.4.7.2">Tura Jesus "Entsa surusta" Tímiayi.</s>
     </seg>
     <seg type="verse" id="b.JOH.4.8">
      <s id="b.JOH.4.8.1">Jesusa unuiniamurisha yurumkan péprunam sumaktajtsa wéaru asamtai aya Jesusak pujumiayi.</s>
     </seg>
     <seg type="verse" id="b.JOH.4.9">
      <s id="b.JOH.4.9.1">Samarianmaya nuwa Jesusan Tímiayi "ṡItiura Israer-shuaraitiatmesha Samarianmaya nuwa aisha entsa seatam?"</s>
      <s id="b.JOH.4.9.2">Kame Israer-shuar Samarianmaya shuarjainkia penké chichachu ásar nuna Tímiayi.</s>
     </seg>
     <seg type="verse" id="b.JOH.4.10">
      <s id="b.JOH.4.10.1">Jesussha Tímiayi "Yus Súamu nékakmeka tura entsa surusta Tájam nusha nékakmeka ame antsu Seattínme tura Wikia iwiaaku entsan amasaintjai."</s>
     </seg>
     <seg type="verse" id="b.JOH.4.11">
      <s id="b.JOH.4.11.1">Nuwasha Tímiayi "Uunta, entsasha ti initiaiti tura shikiktincha takaktsume. ṡTuyan iwiaaku entsasha surustam?</s>
     </seg>
     <seg type="verse" id="b.JOH.4.12">
      <s id="b.JOH.4.12.1">Ii uuntri Jakup ju yumirmatan taur juyanak niisha ni Uchirísha ni Waakarísha umararmiayi.</s>
      <s id="b.JOH.4.12.2">Nuyá ikiurtamkimiaji. ṡAmesha Jakupjai nankaamas kakarmakaitiam?"</s>
     </seg>
     <seg type="verse" id="b.JOH.4.13">
      <s id="b.JOH.4.13.1">Jesussha Tímiayi "Ashí shuar ju entsan umarka ataksha kitiamtiatui.</s>
     </seg>
     <seg type="verse" id="b.JOH.4.14">
      <s id="b.JOH.4.14.1">Antsu Wi Súajna Nú entsan umarka penké kitiamchattawai.</s>
      <s id="b.JOH.4.14.2">Antsu nu entsa Wi susamuka ni Enentáin Púkunia aintsan tuke pajamtiatui nujai tuke iwaaku Pujustí tusa.</s>
     </seg>
     <seg type="verse" id="b.JOH.4.15">
      <s id="b.JOH.4.15.1">Tutai nuwa Tímiayi "Uuntá, winiasha nu entsa surusta.</s>
      <s id="b.JOH.4.15.2">Wisha kitiamcha átaj.</s>
      <s id="b.JOH.4.15.3">Tura ju entsancha shikiktinian Táchataj" Tímiayi.</s>
     </seg>
     <seg type="verse" id="b.JOH.4.16">
      <s id="b.JOH.4.16.1">Nuyasha Jesus Tímiayi "Aishrum untsukam utitia, turam jui Tatá."</s>
     </seg>
     <seg type="verse" id="b.JOH.4.17">
      <s id="b.JOH.4.17.1">Nuwasha "Winia aishur atsawai" Tímiayi.</s>
      <s id="b.JOH.4.17.2">Tutai Jesus Tímiayi "Maa, nekas tame.</s>
      <s id="b.JOH.4.17.3">Aishrum atsawai.</s>
     </seg>
     <seg type="verse" id="b.JOH.4.18">
      <s id="b.JOH.4.18.1">Kame ame aishrum senku (5) takusuitme.</s>
      <s id="b.JOH.4.18.2">Yamái takakmena nusha ame aishrumchaiti.</s>
      <s id="b.JOH.4.18.3">Nekas tame."</s>
     </seg>
     <seg type="verse" id="b.JOH.4.19">
      <s id="b.JOH.4.19.1">Nuna antuk nuwasha Tímiayi "Uunta, ame Yúsnan etserniuchukaitiam.</s>
     </seg>
     <seg type="verse" id="b.JOH.4.20">
      <s id="b.JOH.4.20.1">Ii uuntrinkia tuke Samarianam pujuarmia nu Jú nainnium Yúsan tikishmatrarmiayi.</s>
      <s id="b.JOH.4.20.2">Antsu átum Israer-shuar árumna nu aya Jerusarénnum Yus Tikíshmátratniuiti Tárume."</s>
     </seg>
     <seg type="verse" id="b.JOH.4.21">
      <s id="b.JOH.4.21.1">Jesus Tímiayi "Nuwá, Enentáimsata.</s>
      <s id="b.JOH.4.21.2">Tsawant jeattawai átum Jú Náinniumsha Tátsuk tura Jerusarénnumsha wétsuk Yus Apa tikishmatratin.</s>
     </seg>
     <seg type="verse" id="b.JOH.4.22">
      <s id="b.JOH.4.22.1">Atum tikishmatrum nuka nékatsrume.</s>
      <s id="b.JOH.4.22.2">Iikia tikishmatrajnia nu nékaji.</s>
      <s id="b.JOH.4.22.3">Israer-shuarnumia Uwemtikkiartin winiakui nékaji.</s>
     </seg>
     <seg type="verse" id="b.JOH.4.23">
      <s id="b.JOH.4.23.1">Tsawant winittiana nu Yamái jeayi.</s>
      <s id="b.JOH.4.23.2">Ashí shuar Yus Apan nekas tikishmatainiakka tuke wakanjai tuke Enentáijiaisha awajitsuk tikishmatrartatui.</s>
      <s id="b.JOH.4.23.3">Núnisan tikishmatrurat tusa wakerawai Yus Apa.</s>
     </seg>
     <seg type="verse" id="b.JOH.4.24">
      <s id="b.JOH.4.24.1">Yuska Wakaniiti tura Ashí Niin tikishmatainia nuka tuke Wakaníjiai tura tuke Enentáijiai awajitsuk tikishmatratin ainiawai."</s>
     </seg>
     <seg type="verse" id="b.JOH.4.25">
      <s id="b.JOH.4.25.1">Nuwasha Tímiayi "Anaikiamua nu Tátiniaiti.</s>
      <s id="b.JOH.4.25.2">Nusha Krístuiti.</s>
      <s id="b.JOH.4.25.3">Niisha taa Ashí jintintramattaji."</s>
     </seg>
     <seg type="verse" id="b.JOH.4.26">
      <s id="b.JOH.4.26.1">Jesus Tímiayi "Wiitjai.</s>
      <s id="b.JOH.4.26.2">Amin chichaajmena Nú Kristuitjai."</s>
     </seg>
     <seg type="verse" id="b.JOH.4.27">
      <s id="b.JOH.4.27.1">Nuin ni unuiniamuri Táarmiayi tura nuwajai chichaa pujan Wáinkiar ti Enentáimprurarmiayi.</s>
      <s id="b.JOH.4.27.2">Tumaitiat "ṡWarí wakerakmea nuwajai chichaam?"</s>
      <s id="b.JOH.4.27.3">Títinian arantukarmiayi.</s>
     </seg>
     <seg type="verse" id="b.JOH.4.28">
      <s id="b.JOH.4.28.1">Nuyanka nuwa ni yumirin ikiuki péprunam we Ashí aentsun Tímiayi</s>
     </seg>
     <seg type="verse" id="b.JOH.4.29">
      <s id="b.JOH.4.29.1">"Winiirum iitiarum, shuar Ashí wi Túramun Túruta nu. ṡJuka Krístuittiya?"</s>
     </seg>
     <seg type="verse" id="b.JOH.4.30">
      <s id="b.JOH.4.30.1">Tutai péprunmaya Jíinkiar Jesus pujamunam wearmiayi.</s>
     </seg>
     <seg type="verse" id="b.JOH.4.31">
      <s id="b.JOH.4.31.1">Jeainiatsain ni unuiniamuri seak tiarmiayi "Uunta, Yurumáta."</s>
     </seg>
     <seg type="verse" id="b.JOH.4.32">
      <s id="b.JOH.4.32.1">Tura Jesus Tímiayi "Wi Yúatniunka takakjai átum nékachman."</s>
     </seg>
     <seg type="verse" id="b.JOH.4.33">
      <s id="b.JOH.4.33.1">Ni uniuniamurisha Nuámtak anniasarmiayi "ṡChíkich shuar yurumak Itiarím Tátsuash?" tiarmiayi.</s>
     </seg>
     <seg type="verse" id="b.JOH.4.34">
      <s id="b.JOH.4.34.1">Tura Jesus Tímiayi "Winia akuptukua nuna wakeramuri Túrakun tura ni takatrin takaakun Wíjiainkia Yurumátniua aintsan Ikiakáatui.</s>
     </seg>
     <seg type="verse" id="b.JOH.4.35">
      <s id="b.JOH.4.35.1">Atumka "Tuke kuatru nantu árak Júuktin taasai" Tátsurmek.</s>
      <s id="b.JOH.4.35.2">Túrasha Wi Tájarme, shuar wininia nu iistarum.</s>
      <s id="b.JOH.4.35.3">Yus-Chicham ni Enentáin araamuiti.</s>
      <s id="b.JOH.4.35.4">Tura Júuktin tsawant jeayi.</s>
     </seg>
     <seg type="verse" id="b.JOH.4.36">
      <s id="b.JOH.4.36.1">Arakan Júaka akinkiatniuiti.</s>
      <s id="b.JOH.4.36.2">Júukmataisha nu shuar uwemprar tuke iwiaaku pujusartatui.</s>
      <s id="b.JOH.4.36.3">Núnisan arakan araana nusha Júana nusha mai metek warasartatui.</s>
     </seg>
     <seg type="verse" id="b.JOH.4.37">
      <s id="b.JOH.4.37.1">Tiniu armia nuka nekasaiti: "Chikichik araawai Chíkichcha Júawai."</s>
     </seg>
     <seg type="verse" id="b.JOH.4.38">
      <s id="b.JOH.4.38.1">Iis, Chíkich araakmamu Júuktinian akupkaitjarme.</s>
      <s id="b.JOH.4.38.2">Atum araachiatrumek Chíkich takasmanum atumsha pachiintiukuitrume" Tímiayi.</s>
     </seg>
     <seg type="verse" id="b.JOH.4.39">
      <s id="b.JOH.4.39.1">Tura Núwaka péprunam Jeá "Ashí wi Túramun ujatkayi" takui Untsurí shuar Jesusan ti shiir Enentáimtusarmiayi.</s>
      <s id="b.JOH.4.39.2">Niisha Samarianmaya shuar ármiayi.</s>
     </seg>
     <seg type="verse" id="b.JOH.4.40">
      <s id="b.JOH.4.40.1">Nu asamtai Ashí Jesusai taar niijiai Pujusát tusa seawarmiayi.</s>
      <s id="b.JOH.4.40.2">Tutai Jesus Jimiará tsawant nui pujusmiayi.</s>
     </seg>
     <seg type="verse" id="b.JOH.4.41">
      <s id="b.JOH.4.41.1">Nú shuar Untsurí ni chichamen antukar Jesusan ti shiir Enentáimturarmiayi.</s>
     </seg>
     <seg type="verse" id="b.JOH.4.42">
      <s id="b.JOH.4.42.1">Nuyá nuwan tiarmiayi "Yamaikia aya ame chichammijiain Jesus Enentáimtatsji antsu imia iisha ni chichamen anturkaji.</s>
      <s id="b.JOH.4.42.2">Tura nékaji nekas Krístuiti, Ashí shuaran Uwemtikin."</s>
     </seg>
     <seg type="verse" id="b.JOH.4.43">
      <s id="b.JOH.4.43.1">Jimiará tsawant nankaamasmatai Jesus Samaria nunkanmaya jiinki Kariréa nunkanam wémiayi.</s>
     </seg>
     <seg type="verse" id="b.JOH.4.44">
      <s id="b.JOH.4.44.1">Kariréasha Jesusa nunke asamtai, ainsha Jesus timia aintsan ámiayi: "Yúsnan etserniun Ashí shuar pénker anturainiawai antsu nuna nunkeyanka niin anturainiatsui."</s>
     </seg>
     <seg type="verse" id="b.JOH.4.45">
      <s id="b.JOH.4.45.1">Tuma ain Kariréa nunkanam jeamtai auya shuarsha Jerusarénnum paskua Námpernum wearu ásar tura Ashí ni Túramun nui wainkia ásar ti shiir awajsarmiayi.</s>
     </seg>
     <seg type="verse" id="b.JOH.4.46">
      <s id="b.JOH.4.46.1">Nuyá Jesus Kaná péprunam atak Támiayi.</s>
      <s id="b.JOH.4.46.2">Nu péprunmasha nuik Jesus yumin umutai awajsamiayi.</s>
      <s id="b.JOH.4.46.3">Jesussha nui pujai Yajá péprunam Kapernáumnum akupniu takarin ámiayi.</s>
      <s id="b.JOH.4.46.4">Ni Uchirísha jaa tepemiayi.</s>
     </seg>
     <seg type="verse" id="b.JOH.4.47">
      <s id="b.JOH.4.47.1">Niisha Jesus Jutíanmaya Kariréa nunkanam taman antuk Jesusai wémiayi.</s>
      <s id="b.JOH.4.47.2">Tura ni Uchirí Jákatin tepakui ni jeen we ni Uchirín tsuarat tusa Jesusan seamiayi.</s>
     </seg>
     <seg type="verse" id="b.JOH.4.48">
      <s id="b.JOH.4.48.1">Jesussha Tímiayi "Aya aents Túrachminian Túrakui iisrum aya Nújain Winia Enentáimtarme."</s>
     </seg>
     <seg type="verse" id="b.JOH.4.49">
      <s id="b.JOH.4.49.1">Tura takarin Tímiayi "Uunta, winia uchir Jáatsain wari winitia."</s>
     </seg>
     <seg type="verse" id="b.JOH.4.50">
      <s id="b.JOH.4.50.1">Nuinkia Jesus Tímiayi "Jeemiin waketkitia.</s>
      <s id="b.JOH.4.50.2">Yamaikia ame uchiram pénker ajasai."</s>
      <s id="b.JOH.4.50.3">Tutai Nú aishman Jesus Táman antuk wémiayi.</s>
     </seg>
     <seg type="verse" id="b.JOH.4.51">
      <s id="b.JOH.4.51.1">Ni jeen Jeátemámtai ni takarniuri inkiun tiarmiayi "Yamaikia uchiram pénker ajasai."</s>
     </seg>
     <seg type="verse" id="b.JOH.4.52">
      <s id="b.JOH.4.52.1">Apasha inintrusmiayi nantu urukaim pénker ajasma.</s>
      <s id="b.JOH.4.52.2">Niisha tiarmiayi "Yau, nantu pukuntamtai, tsuemun michatramai" tiarmiayi.</s>
      <s id="b.JOH.4.52.3">Nuna antuk Uchí Aparísha Enentáimsamai.</s>
     </seg>
     <seg type="verse" id="b.JOH.4.53">
      <s id="b.JOH.4.53.1">Nantu pukunta ai Jesus "Ame uchiram pénker ajasai" timia Nuní ain michatraiti.</s>
      <s id="b.JOH.4.53.2">Tuma asamtai niisha Ashí ni shuarisha Jesusan nekas Enentáimturarmiayi.</s>
     </seg>
     <seg type="verse" id="b.JOH.4.54">
      <s id="b.JOH.4.54.1">Jesus nu Túramujai ni kakarmarin Jimiará iniakmasmiayi.</s>
      <s id="b.JOH.4.54.2">Nunasha Jutíanmaya jiinki Kariréa nunkanam Jeá Túramiayi.</s>
     </seg>
    </div>
    <div type="chapter" id="b.JOH.5">
     <seg type="verse" id="b.JOH.5.1">
      <s id="b.JOH.5.1.1">Nu nankaamasmatai, Israer-shuar namperan najanainiakui Jesus ataksha Jerusarénnum waketkimiayi.</s>
     </seg>
     <seg type="verse" id="b.JOH.5.2">
      <s id="b.JOH.5.2.1">Jerusarén yama wayamunam murik wayatin waiti Tíjiuch amia nui entsa pajamtai jeammauyayi.</s>
      <s id="b.JOH.5.2.2">Nu pajamtain Petesta tiarmiayi.</s>
      <s id="b.JOH.5.2.3">Nuna Wáitirisha senku (5) ármiayi.</s>
     </seg>
     <seg type="verse" id="b.JOH.5.3">
      <s id="b.JOH.5.3.1">Nui Untsurí Jáiniak nunkanam tepearmiayi.</s>
      <s id="b.JOH.5.3.2">Kusurusha shutuapsha tampemakusha tepesar entsa miartukat tusa Nákasarmiayi.</s>
     </seg>
     <seg type="verse" id="b.JOH.5.4">
      <s id="b.JOH.5.4.1">Kame ni Tátaj taku Yusa suntari Táuyayi entsan umuchkiattsa.</s>
      <s id="b.JOH.5.4.2">Nuyanka emka shuar Entsá Wayá nu ni Jáamuriya Tsuámarmiayi.</s>
     </seg>
     <seg type="verse" id="b.JOH.5.5">
      <s id="b.JOH.5.5.1">Aishman Traintiúchu (38) uwi jaa Tepá nui ámiayi.</s>
     </seg>
     <seg type="verse" id="b.JOH.5.6">
      <s id="b.JOH.5.6.1">Jesussha nu shuaran nui tepan Wáinkiámiayi.</s>
      <s id="b.JOH.5.6.2">Tura Untsurí uwitin jaa tepan Nekáa aniasmiayi "ṡShiir ajastiniak wakeram?"</s>
     </seg>
     <seg type="verse" id="b.JOH.5.7">
      <s id="b.JOH.5.7.1">Tutai jaasha Tímiayi "Uunta, entsa muchitkiui ṡwinia yaki Enkétát?</s>
      <s id="b.JOH.5.7.2">Kame wi Enkemátaj tai Chíkich emka Enkemáiniawai."</s>
     </seg>
     <seg type="verse" id="b.JOH.5.8">
      <s id="b.JOH.5.8.1">Nuyá Jesus Tímiayi "Nantaktia.</s>
      <s id="b.JOH.5.8.2">Ame peakrum jukim Wetá."</s>
     </seg>
     <seg type="verse" id="b.JOH.5.9">
      <s id="b.JOH.5.9.1">Nu chichamtaik aishman shiir ajasmiayi.</s>
      <s id="b.JOH.5.9.2">Tura ni peakrin Jukí wémiayi.</s>
      <s id="b.JOH.5.9.3">Nusha ayampratin tsawantai Túrunamiayi.</s>
     </seg>
     <seg type="verse" id="b.JOH.5.10">
      <s id="b.JOH.5.10.1">Tuma asamtai Israer-shuar shiir ajasun tiarmiayi "Yamái ayampratin tsawantaiti.</s>
      <s id="b.JOH.5.10.2">Peakrum Júkishtiniaitme" tiarmiayi.</s>
     </seg>
     <seg type="verse" id="b.JOH.5.11">
      <s id="b.JOH.5.11.1">Aishmansha Tímiayi "Winia tsuara nu "Peakrum jukim Wetá" turutni" Tímiayi.</s>
     </seg>
     <seg type="verse" id="b.JOH.5.12">
      <s id="b.JOH.5.12.1">Nuinkia aniasarmiayi "ṡYa "Peakrum jukim Wetá" Túramam?" tiarmiayi.</s>
     </seg>
     <seg type="verse" id="b.JOH.5.13">
      <s id="b.JOH.5.13.1">Tura aishmansha Niin Tsuárun nékachmiayi.</s>
      <s id="b.JOH.5.13.2">Untsurí shuar nui aa asamtai tura Jesus weu asamtai niin nekaachmiayi.</s>
     </seg>
     <seg type="verse" id="b.JOH.5.14">
      <s id="b.JOH.5.14.1">Atak Jesus Yusa Uunt Jeen aishmankan Wáiniak Tímiayi "Antukta.</s>
      <s id="b.JOH.5.14.2">Yamaikia shiir ajasume.</s>
      <s id="b.JOH.5.14.3">Atak Tunáa Túrawaip; nu arant Ajasáim" Tímiayi.</s>
     </seg>
     <seg type="verse" id="b.JOH.5.15">
      <s id="b.JOH.5.15.1">Nuinkia aishman Jesus niin Tsuárman Nekáa Israer-shuaran ujakmiayi.</s>
     </seg>
     <seg type="verse" id="b.JOH.5.16">
      <s id="b.JOH.5.16.1">Tuma asamtai ayampratin tsawantai Túramtai Israer-shuar Jesusan maatai tusar aintrarmiayi.</s>
     </seg>
     <seg type="verse" id="b.JOH.5.17">
      <s id="b.JOH.5.17.1">Tura Jesus Tímiayi "Wina Apar tuke yamaisha takawiti.</s>
      <s id="b.JOH.5.17.2">Núnisnak Wisha takaajai."</s>
     </seg>
     <seg type="verse" id="b.JOH.5.18">
      <s id="b.JOH.5.18.1">Tutai Israer-shuar nuna nankaamas maatai tusa wakeriarmiayi.</s>
      <s id="b.JOH.5.18.2">Ayampratin tsawantai takaakui kajerkarmiayi.</s>
      <s id="b.JOH.5.18.3">Tura nu arantcha "Yus winia Aparuiti" takui Yusjai métek Enentáimtumawai tusar nu arant kajerkarmiayi.</s>
     </seg>
     <seg type="verse" id="b.JOH.5.19">
      <s id="b.JOH.5.19.1">Nuyá Jesus Tímiayi "Ti nekas Tájarme, Yusa Uchirínkia ni Enentáijiain takaatsui.</s>
      <s id="b.JOH.5.19.2">Antsu aya winia Apar takaana nuna iisan métek takaajai.</s>
      <s id="b.JOH.5.19.3">Ashí winia Apar Túramun Wisha ni Uchirí asan métek takaajai.</s>
     </seg>
     <seg type="verse" id="b.JOH.5.20">
      <s id="b.JOH.5.20.1">Ni Uchirí asamtai winia Apar anentui tura Ashí tura nuna iniakturui.</s>
      <s id="b.JOH.5.20.2">Tura nuna nankaamas tujinkiamnian iniaktursattawai Wisha Túratniun.</s>
      <s id="b.JOH.5.20.3">Tura nuna Túrakui ashamkattarme.</s>
     </seg>
     <seg type="verse" id="b.JOH.5.21">
      <s id="b.JOH.5.21.1">Winia Apar jakamunmayan iwiaaku ajasat tusa Ni wakerana nuna inianteatsuk.</s>
      <s id="b.JOH.5.21.2">Núnisnak, ni Uchirí asan, Wi wakeraj nuna iwiaaku Awájsámniaitjai.</s>
     </seg>
     <seg type="verse" id="b.JOH.5.22">
      <s id="b.JOH.5.22.1">Winia Aparka Súmamtiktsui antsu shuar Súmamtikiatniun ni Uchirín Súsaiti.</s>
     </seg>
     <seg type="verse" id="b.JOH.5.23">
      <s id="b.JOH.5.23.1">Tuma asamtai Ashí shuar Yus Apan shiir awajainia aintsan ni Uchiríncha métek shiir awajsatin ainiawai.</s>
      <s id="b.JOH.5.23.2">Yus Apa ni Uchirín akupka asamtai, Uchin shiir awajeatsna nuka Yus Apancha shiir awajeatsui' Tímiayi.</s>
     </seg>
     <seg type="verse" id="b.JOH.5.24">
      <s id="b.JOH.5.24.1">`Ti nekasaiti.</s>
      <s id="b.JOH.5.24.2">Winia chichamprun ántana Nú shuarka Winia Akuptukun Enentáimtak ni iwiaakmarin tuke amuukashtinian takakui.</s>
      <s id="b.JOH.5.24.3">Nu shuarsha Ayashí iwiaakuitiat Jákauyi antsu Yamái nekas iwiaakuiti.</s>
      <s id="b.JOH.5.24.4">Tuma asa sumamashtatui.</s>
     </seg>
     <seg type="verse" id="b.JOH.5.25">
      <s id="b.JOH.5.25.1">Ti nekasaiti.</s>
      <s id="b.JOH.5.25.2">Tsawant winittiana nu jeayi.</s>
      <s id="b.JOH.5.25.3">Nu tsawant jaka ainia nu Wi untsumman antukar umirkarka iwiaaku ajasartatui.</s>
     </seg>
     <seg type="verse" id="b.JOH.5.26">
      <s id="b.JOH.5.26.1">Iis, winia Apar iwiaaku awajsatniun takakui.</s>
      <s id="b.JOH.5.26.2">Tura Winiasha, ni Uchirí asamtai, iwiaaku awajsatniun surusuiti.</s>
     </seg>
     <seg type="verse" id="b.JOH.5.27">
      <s id="b.JOH.5.27.1">Nu arantcha wi Aents Ajasu asamtai, shuaran Súmamtikiatniun surusuiti.</s>
     </seg>
     <seg type="verse" id="b.JOH.5.28">
      <s id="b.JOH.5.28.1">"Ju chicham itiurchataiti" Enentáimprairap.</s>
      <s id="b.JOH.5.28.2">Atak tsawantai wi untsumman Ashí Jákaru ainia nu antukartatui.</s>
     </seg>
     <seg type="verse" id="b.JOH.5.29">
      <s id="b.JOH.5.29.1">Tura Ashí iwiarsamunmaya Jíinkiartatui.</s>
      <s id="b.JOH.5.29.2">Pénker Túrawarusha nantakiar tuke iwiaaku pujusartatui.</s>
      <s id="b.JOH.5.29.3">Antsu Tunáa Túrawarusha nantakiar jinium surunkartatui' Tímiayi.</s>
     </seg>
     <seg type="verse" id="b.JOH.5.30">
      <s id="b.JOH.5.30.1">`Imia Wíki takaatsjai.</s>
      <s id="b.JOH.5.30.2">Antsu Yus tana Núnisnak Súmamtikeajai.</s>
      <s id="b.JOH.5.30.3">Wi wakeraj nuna Enentáimtsuk antsu winia Apar wakera nuna wakerukan, Nii akupta asamtai, awajitsuk Súmamtikjai.</s>
     </seg>
     <seg type="verse" id="b.JOH.5.31">
      <s id="b.JOH.5.31.1">Aya Wiki "Yúsaiyaitjai" Tákunka winia chichamur ántar ainti.</s>
     </seg>
     <seg type="verse" id="b.JOH.5.32">
      <s id="b.JOH.5.32.1">Chikichcha awai.</s>
      <s id="b.JOH.5.32.2">Niisha "Yúsaiyaiti" Túrutui.</s>
      <s id="b.JOH.5.32.3">Ni chichamesha Imiá nekasaiti.</s>
     </seg>
     <seg type="verse" id="b.JOH.5.33">
      <s id="b.JOH.5.33.1">Atumsha Juankai wi Túramu inintrusmarme tura nii timia nu nekasaiti.</s>
     </seg>
     <seg type="verse" id="b.JOH.5.34">
      <s id="b.JOH.5.34.1">Tuma ain aents Táman atsumatsjai.</s>
      <s id="b.JOH.5.34.2">Antsu Juanka chichame Enentáimkiuram uwempratarum tusan Tájarme.</s>
     </seg>
     <seg type="verse" id="b.JOH.5.35">
      <s id="b.JOH.5.35.1">Juansha jiya Núnis keemai.</s>
      <s id="b.JOH.5.35.2">Atumsha ishichik tsawantin Nú Tsáapninnium warastin Enentáimpramarme.</s>
     </seg>
     <seg type="verse" id="b.JOH.5.36">
      <s id="b.JOH.5.36.1">Tura Winia "Yúsaiyaiti" Túrutna nu, Juanjai nankaamas pénkeran takakjai.</s>
      <s id="b.JOH.5.36.2">Wi takasma Núiti.</s>
      <s id="b.JOH.5.36.3">Winia Apar takastinian surusma nuna takaakun nujai Páantaiti Yus Apa akupkamuitjai.</s>
     </seg>
     <seg type="verse" id="b.JOH.5.37">
      <s id="b.JOH.5.37.1">Winia Aparsha, akuptuku asa, ayamprutui.</s>
      <s id="b.JOH.5.37.2">Túrasha átumka ni chichamesha antukchaitrume tura Wáintiash Wáinkiachuitrume.</s>
     </seg>
     <seg type="verse" id="b.JOH.5.38">
      <s id="b.JOH.5.38.1">Yus Apa akuptukuiti.</s>
      <s id="b.JOH.5.38.2">Tuma asamtai Winia Enentáimturchakrum winia Aparu chichamesha atumi Enentáin wayachuiti.</s>
     </seg>
     <seg type="verse" id="b.JOH.5.39">
      <s id="b.JOH.5.39.1">Atumka Yus-Chicham yaunchu aarma nui iwiaaku átinian Wáinkiataj tusarum ti unuimiaruitrume.</s>
      <s id="b.JOH.5.39.2">Nu chichamsha Wínian áujmatui.</s>
     </seg>
     <seg type="verse" id="b.JOH.5.40">
      <s id="b.JOH.5.40.1">Tuma ain nekas iwiaaku átaj tusarum Winí Tátin nakitiarme" Tímiayi.</s>
     </seg>
     <seg type="verse" id="b.JOH.5.41">
      <s id="b.JOH.5.41.1">"Shuar Winia "Shíiraiti" Túrutainiakuisha nuna Páchiatsjai.</s>
     </seg>
     <seg type="verse" id="b.JOH.5.42">
      <s id="b.JOH.5.42.1">Maa, Wi nékajrume.</s>
      <s id="b.JOH.5.42.2">Atumka Yus aneatsrume.</s>
     </seg>
     <seg type="verse" id="b.JOH.5.43">
      <s id="b.JOH.5.43.1">Winia Apar akuptukmatai Táwitjai Túrasha nakitrarme.</s>
      <s id="b.JOH.5.43.2">Antsu Chíkichka Ní Enentáijiain jeartamkuinkia nuka átum wakerarme.</s>
     </seg>
     <seg type="verse" id="b.JOH.5.44">
      <s id="b.JOH.5.44.1">Atumka Nuámtak "Shiir Enentáimtursatí" tu Enentáimtunaiyarme.</s>
      <s id="b.JOH.5.44.2">Tura Yus Enentáimturma nuka Páchiatsrume.</s>
      <s id="b.JOH.5.44.3">Nújainkia ṡitiurak Yus Enentáimtustam?</s>
     </seg>
     <seg type="verse" id="b.JOH.5.45">
      <s id="b.JOH.5.45.1">"Ii tunaarin Yusai etserturmaktatji" turutiirap.</s>
      <s id="b.JOH.5.45.2">"Muisais akupkamun umirkan uwemprattajai" Tátsurmek.</s>
      <s id="b.JOH.5.45.3">Antsu Muisais aarma nujai Atumí tunaari etsernaktatui.</s>
     </seg>
     <seg type="verse" id="b.JOH.5.46">
      <s id="b.JOH.5.46.1">Iis, Muisais Winia aatrurmiayi.</s>
      <s id="b.JOH.5.46.2">Atumsha ni timia Enentáimtakrumka Winiasha Enentáimturaintrume.</s>
     </seg>
     <seg type="verse" id="b.JOH.5.47">
      <s id="b.JOH.5.47.1">Tura ni aarma Enentáimtachkurmeka ṡitiurak wi tama Enentáimtustarum?"</s>
      <s id="b.JOH.5.47.2">Tímiayi Jesus.</s>
     </seg>
    </div>
    <div type="chapter" id="b.JOH.6">
     <seg type="verse" id="b.JOH.6.1">
      <s id="b.JOH.6.1.1">Nu nankaamasmatai Jesus Kariréa antumiannum amain katinmiayi.</s>
      <s id="b.JOH.6.1.2">Nu antumiansha Tipirias antumian tuiniawai.</s>
      <s id="b.JOH.6.1.3">Jimiará Náartiniaiti.</s>
     </seg>
     <seg type="verse" id="b.JOH.6.2">
      <s id="b.JOH.6.2.1">Untsurí shuar Jesus ti Jáinian Timiá Wárik tsuan Wáinkiaru ásar Niin nemariarmiayi.</s>
     </seg>
     <seg type="verse" id="b.JOH.6.4">
      <s id="b.JOH.6.4.1">Israer-shuara paskuanamperi ishichik ajasmatai Jesussha ni unuiniamurijiai Náinnium waka nui pujusmiayi.</s>
     </seg>
     <seg type="verse" id="b.JOH.6.5">
      <s id="b.JOH.6.5.1">Jesussha Untsurí aents wininian Wáiniak Jiripin Tímiayi "Timiá Untsurí shuar ayuratniusha ṡtuyan yurumak sumaktaj~i?'</s>
      <s id="b.JOH.6.5.2">Tímiayi.</s>
     </seg>
     <seg type="verse" id="b.JOH.6.6">
      <s id="b.JOH.6.6.1">Kame Jesuska Nii Túrattana nuna neka asa Jiripi warittin tusa Tímiayi.</s>
     </seg>
     <seg type="verse" id="b.JOH.6.7">
      <s id="b.JOH.6.7.1">Jiripisha Nuyá Tímiayi "Timiá nukap kuitjai tanta sumakmesha Ashí ishichik susamsha jeachaintjia" Tímiayi.</s>
     </seg>
     <seg type="verse" id="b.JOH.6.8">
      <s id="b.JOH.6.8.1">Nuyá Chíkich unuiniamuri Antres, Pitru yachi, Tímiayi</s>
     </seg>
     <seg type="verse" id="b.JOH.6.9">
      <s id="b.JOH.6.9.1">"Uchi jui senku (5) tantan Jimiará namakjai takakui.</s>
      <s id="b.JOH.6.9.2">Ausha Timiá Untsurínmasha jeatpiash" Tímiayi.</s>
     </seg>
     <seg type="verse" id="b.JOH.6.10">
      <s id="b.JOH.6.10.1">Nuyanka ""Ashí pujustarum" titiarum" Tímiayi Jesus.</s>
      <s id="b.JOH.6.10.2">Aishmansha nuwasha uchisha irunmiayi.</s>
      <s id="b.JOH.6.10.3">Tura Chírichri Núkap aa asamtai nuisha senku mir (5.000) aishman pujusarmiayi.</s>
     </seg>
     <seg type="verse" id="b.JOH.6.11">
      <s id="b.JOH.6.11.1">Jesussha nu tantan achik Yúsan yuminkias ni unuiniamurin susamiayi.</s>
      <s id="b.JOH.6.11.2">Niisha Ashí nui pujuinian Súsarmiayi.</s>
      <s id="b.JOH.6.11.3">Namaknasha Núnisan Ashí ni wakeriarmiania nuna Súsarmiayi.</s>
     </seg>
     <seg type="verse" id="b.JOH.6.12">
      <s id="b.JOH.6.12.1">Jémararmataisha Jesus ni unuiniamurin Tímiayi "Ampirma Júukrum chankinnium chumpiatarum.</s>
      <s id="b.JOH.6.12.2">Wasúrnákain."</s>
     </seg>
     <seg type="verse" id="b.JOH.6.13">
      <s id="b.JOH.6.13.1">Niisha senku (5) tantanmaya ampirman Júukar tuse (12) chankinnium aimkiarmiayi.</s>
     </seg>
     <seg type="verse" id="b.JOH.6.14">
      <s id="b.JOH.6.14.1">Nu shuarsha Jesus Túramun iisar tiarmiayi "Ju nekas Yúsnan etserin Tátinia Núchakait."</s>
     </seg>
     <seg type="verse" id="b.JOH.6.15">
      <s id="b.JOH.6.15.1">Shuar Jesusan uunt akupin awajsataj tutai Jesus Nekáa Ninki Náinnium wémiayi.</s>
     </seg>
     <seg type="verse" id="b.JOH.6.16">
      <s id="b.JOH.6.16.1">Kíakui Jesusa unuiniamuri antumiannum wearmiayi.</s>
     </seg>
     <seg type="verse" id="b.JOH.6.17">
      <s id="b.JOH.6.17.1">Káshisha Jesus tuke Táchamtai uunt kanunam Enkemáwar Kapernáum péprunam wéenak Jíinkiarmiayi.</s>
     </seg>
     <seg type="verse" id="b.JOH.6.18">
      <s id="b.JOH.6.18.1">Tura nase ti Umpúakui Chíchimi ti wajaimiayi.</s>
     </seg>
     <seg type="verse" id="b.JOH.6.19">
      <s id="b.JOH.6.19.1">Ajapén ajasar Jesus Entsá Pátatek nanamas Tíjiuch winian Wáinkiar ashamkarmiayi.</s>
     </seg>
     <seg type="verse" id="b.JOH.6.20">
      <s id="b.JOH.6.20.1">Tura Jesus "Wiitjai.</s>
      <s id="b.JOH.6.20.2">Ashamprukairap" Tímiayi.</s>
     </seg>
     <seg type="verse" id="b.JOH.6.21">
      <s id="b.JOH.6.21.1">Nújainkia ti shiir warasar kanunam itiaawarmiayi.</s>
      <s id="b.JOH.6.21.2">Tura nu chichamtaik ni wéamunam jeawarmiayi.</s>
     </seg>
     <seg type="verse" id="b.JOH.6.22">
      <s id="b.JOH.6.22.1">Kashincha Chíkich shuar amain ayuramunam kanararu nekaawarmai.</s>
      <s id="b.JOH.6.22.2">Jesusa unuiniamuri Jesusjainchu chikichik kanu amia nujai wéarun nekaawarmai.</s>
     </seg>
     <seg type="verse" id="b.JOH.6.23">
      <s id="b.JOH.6.23.1">Nui chichak matsatai Tipirias péprunmaya Chíkich kanu Táarmiayi.</s>
      <s id="b.JOH.6.23.2">Yau Jesus Yúsan yuminkias tantan ayuramunam Tíjiuch Táarmatai</s>
     </seg>
     <seg type="verse" id="b.JOH.6.24">
      <s id="b.JOH.6.24.1">nu shuar, Jesussha ni unuiniamurisha nui atsuiniakui, nu kanunam Enkemáwar Kapernáum péprunam Jesusan Eáktajtsa wearmiayi.</s>
     </seg>
     <seg type="verse" id="b.JOH.6.25">
      <s id="b.JOH.6.25.1">Entsa amain Jesusan Wáinkiar aniasarmiayi "Uunta, ṡUrutía juisha Támam?"</s>
     </seg>
     <seg type="verse" id="b.JOH.6.26">
      <s id="b.JOH.6.26.1">Jesussha Tímiayi "Ti nekas Tájarme.</s>
      <s id="b.JOH.6.26.2">Aents tujintiamu Nekáa asarum éatsurme.</s>
      <s id="b.JOH.6.26.3">Antsu tanta yuarum jémaru asarum éatrume.</s>
     </seg>
     <seg type="verse" id="b.JOH.6.27">
      <s id="b.JOH.6.27.1">Juyá yurumak amuukatin asamtai ti pachisairap.</s>
      <s id="b.JOH.6.27.2">Antsu amuukashtin yurumak tuke iwiaaku pujustinian amaana nu takarsatniuiti.</s>
      <s id="b.JOH.6.27.3">Nú yurumkanka Wi, Aents Ajasu asan, susattajrume.</s>
      <s id="b.JOH.6.27.4">Yus Apa nuna Túratniun surus "Juka Shuáran Yáinkiartiniaiti" Túrutui" Tímiayi.</s>
     </seg>
     <seg type="verse" id="b.JOH.6.28">
      <s id="b.JOH.6.28.1">Tutai inintrusarmiayi "ṡWarí Túratniuitiaj~i Yus wakerana nu umiktin?"</s>
     </seg>
     <seg type="verse" id="b.JOH.6.29">
      <s id="b.JOH.6.29.1">Jesussha Tímiayi "Yus akupta asa Winia Enentáimtursarat tusa wakerawai."</s>
     </seg>
     <seg type="verse" id="b.JOH.6.30">
      <s id="b.JOH.6.30.1">Tutai aniasarmiayi "ṡAentsti tujintiamuka Warí Túrattam ii iisar Amin nekas Enentáimtustin?</s>
      <s id="b.JOH.6.30.2">Chikichcha Túratá.</s>
     </seg>
     <seg type="verse" id="b.JOH.6.31">
      <s id="b.JOH.6.31.1">Yaunchu ii uuntri aents atsamunam Maná yurumkan nayaimpinmaya susamun Yurumáwarmiayi.</s>
      <s id="b.JOH.6.31.2">Yus-Chichamnum Núnik aarmaiti: "Nayaimpinmaya yurumkan Yus susamiayi."</s>
      <s id="b.JOH.6.31.3">Tu aarmaiti" tiarmiayi.</s>
     </seg>
     <seg type="verse" id="b.JOH.6.32">
      <s id="b.JOH.6.32.1">Jesussha Tímiayi "Wi Tájana nu nekasaiti.</s>
      <s id="b.JOH.6.32.2">Muisais Atumí uuntrin nayaimpinmaya yurumkan Súsachmiayi.</s>
      <s id="b.JOH.6.32.3">Antsu winia Apar Yamái nekas apatkun nayaimpinmaya Súramui.</s>
     </seg>
     <seg type="verse" id="b.JOH.6.33">
      <s id="b.JOH.6.33.1">Iis, Yusaiya apatkunka, nayaimpinmaya Tára nu Súramui tura nekas apatuk asa Ashí shuaran nekas iwiaakman Súawai."</s>
     </seg>
     <seg type="verse" id="b.JOH.6.34">
      <s id="b.JOH.6.34.1">Tutai "Uunta, nu apatuk tuke amasta" tiarmiayi.</s>
     </seg>
     <seg type="verse" id="b.JOH.6.35">
      <s id="b.JOH.6.35.1">Tura Jesussha Tímiayi "Wiitjai nu apatuk nekas iwiaakman Súana nu.</s>
      <s id="b.JOH.6.35.2">Winí winiana Nú shuar penké tsukamashtatui, tura Winia Enentáimturna nusha tuke kitiaarchattawai.</s>
     </seg>
     <seg type="verse" id="b.JOH.6.36">
      <s id="b.JOH.6.36.1">Túrasha wi Túramu Wáinkiurmesha winia chichamur Enentáimtatsrume.</s>
     </seg>
     <seg type="verse" id="b.JOH.6.37">
      <s id="b.JOH.6.37.1">Ashí shuaran winia Apar tsankatrukarmiania nu, Wíi shuar ajasartatui.</s>
      <s id="b.JOH.6.37.2">Winin winiana Núnaka penké nakitrashtatjai.</s>
     </seg>
     <seg type="verse" id="b.JOH.6.38">
      <s id="b.JOH.6.38.1">Wi wakeraj nuna Túratniun Táchaitjai antsu Winia akuptukmia nuna umirkatniun Táwitjai.</s>
     </seg>
     <seg type="verse" id="b.JOH.6.39">
      <s id="b.JOH.6.39.1">Winia Apar akuptukuiti tura juna wakerawai.</s>
      <s id="b.JOH.6.39.2">Ashí winia tsankatrukman Emenkátsuk amuukatin tsawantai iniantkiarat tusa wakerawai.</s>
     </seg>
     <seg type="verse" id="b.JOH.6.40">
      <s id="b.JOH.6.40.1">Yus Apa wakerana nu Júiti.</s>
      <s id="b.JOH.6.40.2">Ashí shuar Winia "Yusa Uchirinti" tu Enentáimturkui yamaram iwiaakman tuke takusat tusa wakerawai.</s>
      <s id="b.JOH.6.40.3">Nú shuarnaka amuukatin tsawantai iniantkittiajai" Tímiayi Jesus.</s>
     </seg>
     <seg type="verse" id="b.JOH.6.41">
      <s id="b.JOH.6.41.1">Tura Jesus "Wiitjai, nayaimpinmaya apatuk akupkamu" takui Israer-shuar Jesusan áujmatiarmiayi.</s>
     </seg>
     <seg type="verse" id="b.JOH.6.42">
      <s id="b.JOH.6.42.1">Tura tiarmiayi "Ju Jesuschakait, Jusé Uchiríya nu.</s>
      <s id="b.JOH.6.42.2">Iikia ni Aparísha Nukurísha nékatsjik. ṡItiurak "Nayaimpinmaya Táraitjai" ta?" tiarmiayi.</s>
     </seg>
     <seg type="verse" id="b.JOH.6.43">
      <s id="b.JOH.6.43.1">Jesussha Tímiayi "Tu áujmatrukairap.</s>
     </seg>
     <seg type="verse" id="b.JOH.6.44">
      <s id="b.JOH.6.44.1">Shuáran winia Apar Akúpturkachuitkiuinkia penké weanturkachainti.</s>
      <s id="b.JOH.6.44.2">Tura Winia akupturna nuna amuukatin tsawantai Iniántkíttiajai.</s>
     </seg>
     <seg type="verse" id="b.JOH.6.45">
      <s id="b.JOH.6.45.1">Yúsnan etserniu aarmarin tawai "Ashí Yus jintintiamu ártatui".</s>
      <s id="b.JOH.6.45.2">Núnisan Ashí Yusa chichamen antukar unuimiatainiakka Winí Táiniawai' Tímiayi.</s>
     </seg>
     <seg type="verse" id="b.JOH.6.46">
      <s id="b.JOH.6.46.1">`Aya Wiki Yúsaiya tau asan Yúsan Wáinkiaitjai.</s>
      <s id="b.JOH.6.46.2">Chíkichka penké Wáinkiachuiti.</s>
     </seg>
     <seg type="verse" id="b.JOH.6.47">
      <s id="b.JOH.6.47.1">Ti nekas Tájarme.</s>
      <s id="b.JOH.6.47.2">Winia Enentáimturna Nú shuarka yamaram iwiaakman amuukashtinian takakui.</s>
     </seg>
     <seg type="verse" id="b.JOH.6.48">
      <s id="b.JOH.6.48.1">Wikia iwiaakman Súana Nú apatkuitjai.</s>
     </seg>
     <seg type="verse" id="b.JOH.6.49">
      <s id="b.JOH.6.49.1">Iis, Atumí uuntri aents atsamunam Maná yurumkan Yúawariatcha Ashí Jákarmiayi.</s>
     </seg>
     <seg type="verse" id="b.JOH.6.50">
      <s id="b.JOH.6.50.1">Antsu Wi Tájana Nú apatkun shuar Yúakka Jákachartatui.</s>
     </seg>
     <seg type="verse" id="b.JOH.6.51">
      <s id="b.JOH.6.51.1">Wikia nayaimpinmaya iwiaaku apatkuitjai.</s>
      <s id="b.JOH.6.51.2">Nu apatkun shuar yuakka tuke iwiaaku átiniaiti.</s>
      <s id="b.JOH.6.51.3">Nu apatkun Wi susattaj nusha winia ayashruiti.</s>
      <s id="b.JOH.6.51.4">Ashí shuar Yusai iwiaaku pujusarti tusan winia ayashrun susattajai" Tímiayi Jesus.</s>
     </seg>
     <seg type="verse" id="b.JOH.6.52">
      <s id="b.JOH.6.52.1">Nuyá Nuámtak áujmattsar tiarmiayi "ṡItiurak ni ayashinkesha ayurtamattaj~i?" tiarmiayi.</s>
     </seg>
     <seg type="verse" id="b.JOH.6.53">
      <s id="b.JOH.6.53.1">Jesussha Tímiayi "Ti nekas Tájarme, Wi Aents Ajasu asamtai winia ayashur Yúatniuitrume.</s>
      <s id="b.JOH.6.53.2">Winia ayashur Yúachmeka tura winia numpar umarchamka nekas iwiaaku pujatsrume.</s>
     </seg>
     <seg type="verse" id="b.JOH.6.54">
      <s id="b.JOH.6.54.1">Winia ayashrun Yúana nuka tura winia numparun úmakka yamaram iwiaakman amuukashtinian takakui.</s>
      <s id="b.JOH.6.54.2">Tura nu shuaran amuukatin tsawantai Iniántkíttiajai.</s>
     </seg>
     <seg type="verse" id="b.JOH.6.55">
      <s id="b.JOH.6.55.1">Winia ayashruka nekas yurumkaiti tura winia numparsha nekas umutainti.</s>
     </seg>
     <seg type="verse" id="b.JOH.6.56">
      <s id="b.JOH.6.56.1">Winia ayashruncha Yúaka tura winia numparnasha úmaka Wijiai tsanin pujawai tura Wisha nu shuarjai tsaninkian pujajai.</s>
     </seg>
     <seg type="verse" id="b.JOH.6.57">
      <s id="b.JOH.6.57.1">Yus Apa, Winia akuptukuka, nu iwiaakma nérenniuiti.</s>
      <s id="b.JOH.6.57.2">Tuma asamtai ni iwiaakmariin iwiaaku pujajai.</s>
      <s id="b.JOH.6.57.3">Núnisan Winia yurakka winia iwiaakmarui iwiaaku pujustatui.</s>
     </seg>
     <seg type="verse" id="b.JOH.6.58">
      <s id="b.JOH.6.58.1">Nayaimpinmaya apatkun tajai.</s>
      <s id="b.JOH.6.58.2">Ju apatuk Maná yurumka aintsachuiti.</s>
      <s id="b.JOH.6.58.3">Atumí uuntri Maná yurumkan yuawarsha Ashí Jákarmiayi.</s>
      <s id="b.JOH.6.58.4">Antsu ju apatkun shuar Yúakka tuke iwiaaku pujustatui" Tímiayi Jesus.</s>
     </seg>
     <seg type="verse" id="b.JOH.6.59">
      <s id="b.JOH.6.59.1">Núnaka Jesus Israer-shuar iruntainiam unuiniarmiayi.</s>
     </seg>
     <seg type="verse" id="b.JOH.6.60">
      <s id="b.JOH.6.60.1">Nu chichaman antukar Jesusa unuiniamuri chicharainiak "Nii tana nu ti itiurchat asamtai ṡyaki antukminiait?" tiarmiayi.</s>
     </seg>
     <seg type="verse" id="b.JOH.6.61">
      <s id="b.JOH.6.61.1">Jesussha ni áujmatman Nekáa Tímiayi "Atum "ju chicham itiurchataiti" Tárumek.</s>
     </seg>
     <seg type="verse" id="b.JOH.6.62">
      <s id="b.JOH.6.62.1">Wátsek, Wi nayaimpiniam pujumiaj nui waketkimtaisha ṡurukawaintrumek?</s>
     </seg>
     <seg type="verse" id="b.JOH.6.63">
      <s id="b.JOH.6.63.1">Warí, aya wakanik iwiaakman Súwaiti.</s>
      <s id="b.JOH.6.63.2">Ayashkia penké aantraiti nekas iwiaaku awajsatniun.</s>
      <s id="b.JOH.6.63.3">Wi Tájana nujai Imiá nekas wakankia iwiaaku awajsamniaiti" Tímiayi Jesus.</s>
     </seg>
     <seg type="verse" id="b.JOH.6.64">
      <s id="b.JOH.6.64.1">Tura Jesus Niin Enentáimtachun tura Niin suruktatna nunasha yaunchu neka asa ni unuiniamurin Tímiayi "Atumíincha winia chichamprun Enentáimtachu tuke awai.</s>
     </seg>
     <seg type="verse" id="b.JOH.6.65">
      <s id="b.JOH.6.65.1">Nu asamtai Tímiajrume "Shuáran winia Apar akupturkachmaitkiuinkia penké weanturkachainti" Tímiajai" Tímiayi Jesus.</s>
     </seg>
     <seg type="verse" id="b.JOH.6.66">
      <s id="b.JOH.6.66.1">Nuyasha ni nemarniuri Untsurí armia nu Jesusan ikiukiar atakka Niijiai wekasacharmiayi.</s>
     </seg>
     <seg type="verse" id="b.JOH.6.67">
      <s id="b.JOH.6.67.1">Nuyá Jesus ni tuse (12) unuiniamurin chicharainiak "ṡAtumsha wétin wakerarmek?"</s>
      <s id="b.JOH.6.67.2">Tímiayi.</s>
     </seg>
     <seg type="verse" id="b.JOH.6.68">
      <s id="b.JOH.6.68.1">Semun Pítrusha áikmiayi "Uunta, ṡYáinin wetaj~i?</s>
      <s id="b.JOH.6.68.2">Ame chichammijiain nekas iwiaaku áminiaiti.</s>
     </seg>
     <seg type="verse" id="b.JOH.6.69">
      <s id="b.JOH.6.69.1">Ame Kristu asam nekas iwiaaku Yusa Uchirínme.</s>
      <s id="b.JOH.6.69.2">Nuka Enentáimtusar ti paant nékaji" Tímiayi.</s>
     </seg>
     <seg type="verse" id="b.JOH.6.70">
      <s id="b.JOH.6.70.1">Jesussha Tímiayi "Ashí tuse (12) árumna nu achikiuitjiarme nekas Wíi shuar ajastin.</s>
      <s id="b.JOH.6.70.2">Tuma ain Atumíin chikichik iwianchiiti" Tímiayi.</s>
     </seg>
     <seg type="verse" id="b.JOH.6.71">
      <s id="b.JOH.6.71.1">Nuna taku Jútas Iskariútin, Semunka Uchirín, Enentáimtus Tímiayi.</s>
      <s id="b.JOH.6.71.2">Jútassha ni unuiniamurintiat Jesusan ukunam surukmiayi.</s>
     </seg>
    </div>
    <div type="chapter" id="b.JOH.7">
     <seg type="verse" id="b.JOH.7.1">
      <s id="b.JOH.7.1.1">Nu nankaamasmatai Jesus Kariréa nunkanam wekaimiayi.</s>
      <s id="b.JOH.7.1.2">Jutía nunkanam wéchamiayi Israer-shuara uuntri nui Máataj tutai.</s>
     </seg>
     <seg type="verse" id="b.JOH.7.2">
      <s id="b.JOH.7.2.1">Tura Israer-shuar aak aakmatai namperi jeatemamtai</s>
     </seg>
     <seg type="verse" id="b.JOH.7.3">
      <s id="b.JOH.7.3.1">Jesusa yachi wishikiainiak tiarmiayi "ṡUrukamtai juisha pujam?</s>
      <s id="b.JOH.7.3.2">Jutía nunkanam Wetá, aisha ame unuiniamuram Túram nuna iisarat.</s>
     </seg>
     <seg type="verse" id="b.JOH.7.4">
      <s id="b.JOH.7.4.1">Ashí shuar nekaawarat Tákumka úukam Túrawaip.</s>
      <s id="b.JOH.7.4.2">Ti tujintiamu Túriniaitkiumka Ashí shuar iimmianum Túratá" tiarmiayi.</s>
     </seg>
     <seg type="verse" id="b.JOH.7.5">
      <s id="b.JOH.7.5.1">Ni yachisha ishichkisha Niin Enentáimtachu ásar tiarmiayi.</s>
     </seg>
     <seg type="verse" id="b.JOH.7.6">
      <s id="b.JOH.7.6.1">Tura Jesus Tímiayi "Winia tsawantur nampernum wétin jeatsui.</s>
      <s id="b.JOH.7.6.2">Atumjainkia Nánkamas tsawant wétin pénkeraiti.</s>
     </seg>
     <seg type="verse" id="b.JOH.7.7">
      <s id="b.JOH.7.7.1">Ju nunkanmaya aents atumniaka kajertamatsrume.</s>
      <s id="b.JOH.7.7.2">Antsu ni tunaarin etsertin asamtai Wíniaka kajertuiniawai.</s>
     </seg>
     <seg type="verse" id="b.JOH.7.8">
      <s id="b.JOH.7.8.1">Atumka nampernum wetarum.</s>
      <s id="b.JOH.7.8.2">Wikia tsawantur jeachkui wéatsjai."</s>
     </seg>
     <seg type="verse" id="b.JOH.7.9">
      <s id="b.JOH.7.9.1">Juna tinia Jesuska Kariréa nunkanam Juákmiayi.</s>
     </seg>
     <seg type="verse" id="b.JOH.7.10">
      <s id="b.JOH.7.10.1">Ni yachi wearmatai Jesussha nampernum wémiayi.</s>
      <s id="b.JOH.7.10.2">Tura nekarawarain tusa úumak wémiayi.</s>
     </seg>
     <seg type="verse" id="b.JOH.7.11">
      <s id="b.JOH.7.11.1">Israer-shuara uuntrisha Námper irunturmanum eakar "Nu aishmansha ṡtuin Pujá?" tiarmiayi.</s>
     </seg>
     <seg type="verse" id="b.JOH.7.12">
      <s id="b.JOH.7.12.1">Ashí shuarsha Niin áujmatiarmiayi.</s>
      <s id="b.JOH.7.12.2">Chíkich "pénkeraiti" tiarmiayi.</s>
      <s id="b.JOH.7.12.3">Tura chikichcha "Pénkerchaiti.</s>
      <s id="b.JOH.7.12.4">Aya anankartawai" tiarmiayi.</s>
     </seg>
     <seg type="verse" id="b.JOH.7.13">
      <s id="b.JOH.7.13.1">Tura Israer-shuara uuntrin ashamainiak uuk áujmatiarmiayi.</s>
     </seg>
     <seg type="verse" id="b.JOH.7.14">
      <s id="b.JOH.7.14.1">Nampersha ajapén ajasmatai Jesus Yusa Uunt Jeen Wayá Shuáran unuiniamiayi.</s>
     </seg>
     <seg type="verse" id="b.JOH.7.15">
      <s id="b.JOH.7.15.1">Israer-shuara uuntrisha nuna iisar ti Enentáimsar chichaak "Jusha Unuimiátrachiatcha ṡitiurak Imiá neka?" tiarmiayi.</s>
     </seg>
     <seg type="verse" id="b.JOH.7.16">
      <s id="b.JOH.7.16.1">Jesussha Tímiayi "Wi unuiniajna nu winia chichampruchuiti antsu Winia akuptukua Núnan unuiniajai.</s>
     </seg>
     <seg type="verse" id="b.JOH.7.17">
      <s id="b.JOH.7.17.1">Yus wakerana nuna shuar nekas umiktinian wakerakka winia chichamprun nekaattawai.</s>
      <s id="b.JOH.7.17.2">Nekas Yúsnaitkiuinkia, nuna nekaattawai.</s>
      <s id="b.JOH.7.17.3">Aya wi Enentáimmiajain chichaakuisha, nuna nekaattawai.</s>
     </seg>
     <seg type="verse" id="b.JOH.7.18">
      <s id="b.JOH.7.18.1">Ni Enentáimmiajai chichaana nuka Ashí shiir Enentáimtursarti tusa chichaawai.</s>
      <s id="b.JOH.7.18.2">Antsu niin akupka nuna shiir awajsarti tusa wakerak, nekas Wáitratsuk tawai.</s>
     </seg>
     <seg type="verse" id="b.JOH.7.19">
      <s id="b.JOH.7.19.1">Muisais Yusa akupkamurin Atumí uuntrin amaschamka.</s>
      <s id="b.JOH.7.19.2">Tuma ain nu umitsuk mantuatin wakerutarme" Tímiayi Jesus.</s>
     </seg>
     <seg type="verse" id="b.JOH.7.20">
      <s id="b.JOH.7.20.1">Nu shuarsha tiarmiayi "Wáurtsumek. ṡYa mantamataj tusa wakera?"</s>
     </seg>
     <seg type="verse" id="b.JOH.7.21">
      <s id="b.JOH.7.21.1">Jesussha Tímiayi "Ayampratin tsawantai Chikichkí Túramtai ti Enentáimtsurmek.</s>
     </seg>
     <seg type="verse" id="b.JOH.7.22">
      <s id="b.JOH.7.22.1">Muisais Ashí tsupirnaktinian akupkachmiayi.</s>
      <s id="b.JOH.7.22.2">Antsu ni uuntrinkia nuna akupka ainiawai.</s>
      <s id="b.JOH.7.22.3">Tuma ain átumka Muisais akupkamu umiktai tusarum ayampratin tsawantaisha uchi aishman Tsúpirnaitrume.</s>
     </seg>
     <seg type="verse" id="b.JOH.7.23">
      <s id="b.JOH.7.23.1">Wátsek, Muisais akupkamu uminkiati tusarum ayampratin tsawantaisha uchi aishman Tsúpirkurmekaka ṡurukamtai Wi ayampratin tsawantai aishmanka Ayashí takamtsuk Tsuármatai kajertarum?</s>
     </seg>
     <seg type="verse" id="b.JOH.7.24">
      <s id="b.JOH.7.24.1">Shuar Túrana nu iisam Wárik Súmamtikiawaip.</s>
      <s id="b.JOH.7.24.2">Antsu Inintrúsam paant nekaam, nekasa nu Enentáimtusta" Tímiayi Jesus.</s>
     </seg>
     <seg type="verse" id="b.JOH.7.25">
      <s id="b.JOH.7.25.1">Nuyá Jerusarénnumia shuar tiarmiayi "Maatai tuinia Núchakait.</s>
     </seg>
     <seg type="verse" id="b.JOH.7.26">
      <s id="b.JOH.7.26.1">Tura nui Ashí ántamunam étserui tura suntar Páchiniatsui. ṡIi uuntrisha "Nekas Krístuiti" tu Enentáimtuiniawash?</s>
     </seg>
     <seg type="verse" id="b.JOH.7.27">
      <s id="b.JOH.7.27.1">Antsu nekas Kristu taa tuyan Winiá nekanashtatui tura ju pujamuka Ashí nékaji" tiarmiayi.</s>
     </seg>
     <seg type="verse" id="b.JOH.7.28">
      <s id="b.JOH.7.28.1">Jesus nuna antuk, Yusa Uunt Jeen Wajá kakaram chichaak Tímiayi "Winia nekararum Tuyá winiaj nu nékarme.</s>
      <s id="b.JOH.7.28.2">Kame Núnisrum Enentáimprume.</s>
      <s id="b.JOH.7.28.3">Tura winia Enentáirjai Táchaitjai antsu winia Apar akuptukuiti.</s>
      <s id="b.JOH.7.28.4">Niisha ti nekas akupniusha átumka nékatsrume.</s>
     </seg>
     <seg type="verse" id="b.JOH.7.29">
      <s id="b.JOH.7.29.1">Antsu Winia akuptukuitkiui aiya tau asan Wikia nékajai" Tímiayi.</s>
     </seg>
     <seg type="verse" id="b.JOH.7.30">
      <s id="b.JOH.7.30.1">Nuyá sepunam enkeataj Táyat achikcharmiayi ni tsawantri jeachu asamtai.</s>
     </seg>
     <seg type="verse" id="b.JOH.7.31">
      <s id="b.JOH.7.31.1">Tura Untsurí shuar Niin Enentáimtusar "Kristu ta ṡnuna nankaamas aentsti tujintiamun Túratpiash?" tiarmiayi.</s>
     </seg>
     <seg type="verse" id="b.JOH.7.32">
      <s id="b.JOH.7.32.1">Pariséusha Israer-patri uuntrisha Jesusnan timian antukar suntaran akupkarmiayi Jesusan achikiar sepunam enkeawarat tusar.</s>
     </seg>
     <seg type="verse" id="b.JOH.7.33">
      <s id="b.JOH.7.33.1">Nuyá Jesussha Tímiayi "Aya ishichik tsawant atumjai pujustatjai.</s>
      <s id="b.JOH.7.33.2">Nuyá ataksha Winia akuptuku pujana nui waketkittiajai.</s>
     </seg>
     <seg type="verse" id="b.JOH.7.34">
      <s id="b.JOH.7.34.1">Atumka Eátkáttarme tura Wi wéajna nui wéchamniaitkiuram Wáitkiashtatrume."</s>
     </seg>
     <seg type="verse" id="b.JOH.7.35">
      <s id="b.JOH.7.35.1">Israer-shuarsha nuamtak aniniaisarmiayi "ṡJusha tui wéakuin iisha Wáinkiashtataj~i.</s>
      <s id="b.JOH.7.35.2">Israer-shuar apachnium pujuinia nui we apachin unuiniartatuak.</s>
     </seg>
     <seg type="verse" id="b.JOH.7.36">
      <s id="b.JOH.7.36.1">Nii timia nu itiurkit.</s>
      <s id="b.JOH.7.36.2">"Atumka Eátkáttarme tura Wi wéajna nui wéchamniaitkiuram Wáitkiashtatrume" tana nu itiurkit?" tiarmiayi.</s>
     </seg>
     <seg type="verse" id="b.JOH.7.37">
      <s id="b.JOH.7.37.1">Jista Amúamunam ti shiir najanawarmia nu tsawantai Jesus wajaki kakaram chichaak Tímiayi "Shuar ni Enentáin kitiamakka Winin taa umar kitiakén Imíkráti.</s>
     </seg>
     <seg type="verse" id="b.JOH.7.38">
      <s id="b.JOH.7.38.1">Winia Enentáimturna nuka ni Enentáiya entsa wa aintsan yamaram iwiaakman Súana Nú entsa jiinkittiawai."</s>
     </seg>
     <seg type="verse" id="b.JOH.7.39">
      <s id="b.JOH.7.39.1">Nuna taku Jesus "Ashí Yúsan Enentáimtusarun Yusa Shiir Wakaní Súsatniuiti" Tímiayi.</s>
      <s id="b.JOH.7.39.2">Tura Núnisan Yus-Papiniumsha aarmaiti.</s>
      <s id="b.JOH.7.39.3">Antsu Jesus tuke nayaimpiniam wéatsain Yusa Wakaní shuar Súsachmauyayi.</s>
     </seg>
     <seg type="verse" id="b.JOH.7.40">
      <s id="b.JOH.7.40.1">Chíkich shuarsha nuna antukar "Ju nekas Yúsnan etserin Tátinia Núiti" tiarmiayi.</s>
     </seg>
     <seg type="verse" id="b.JOH.7.41">
      <s id="b.JOH.7.41.1">Chikichcha "Juka nekas Krístuiti" tiarmiayi.</s>
      <s id="b.JOH.7.41.2">Tura Chíkichkia Jesus Kariréanmayaiti tu Enentáimiainiak tiarmiayi "Warí, ṡKariréa nunkanmaya Kristu áminkiait?</s>
     </seg>
     <seg type="verse" id="b.JOH.7.42">
      <s id="b.JOH.7.42.1">Yus-Papinium paant tawai "Krístuka yaunchu uunt akupin Tawit weeanmaya akiiniatniuiti, tawai.</s>
      <s id="b.JOH.7.42.2">Tura Tawitia pépruriya Pirinnumia átiniaiti" tawai" tiarmiayi.</s>
     </seg>
     <seg type="verse" id="b.JOH.7.43">
      <s id="b.JOH.7.43.1">Tuma asamtai shuar Niisháa Niisháa Enentáimprar kanakiarmiayi.</s>
     </seg>
     <seg type="verse" id="b.JOH.7.44">
      <s id="b.JOH.7.44.1">Chíkich aiya nuka "sepunam enkeatai" tiarmiayi Túrasha Túracharmiayi.</s>
     </seg>
     <seg type="verse" id="b.JOH.7.45">
      <s id="b.JOH.7.45.1">Suntarsha waketkiarmiayi.</s>
      <s id="b.JOH.7.45.2">Tura Pariséusha Israer-patri uuntrisha "ṡUrukamtai itiachuram?" tiarmiayi.</s>
     </seg>
     <seg type="verse" id="b.JOH.7.46">
      <s id="b.JOH.7.46.1">Suntarsha tiarmiayi "Chikichkisha ju aishman chichaa aanis chichaschaiti" tiarmiayi.</s>
     </seg>
     <seg type="verse" id="b.JOH.7.47">
      <s id="b.JOH.7.47.1">Nuyá Pariséu tiarmiayi "Atumsha anannarume.</s>
     </seg>
     <seg type="verse" id="b.JOH.7.48">
      <s id="b.JOH.7.48.1">Pariséutisha uuntcha nuna Enentáimtuiniawash.</s>
     </seg>
     <seg type="verse" id="b.JOH.7.49">
      <s id="b.JOH.7.49.1">Penké shuarka yaunchu akupkamun nékachua nuka yajauchiniam yuminkramu ainiawai" tiarmiayi.</s>
     </seg>
     <seg type="verse" id="b.JOH.7.50">
      <s id="b.JOH.7.50.1">Nikiutémusha, kashi Jesusan tarimia nu, Pariséuitiat Tímiayi</s>
     </seg>
     <seg type="verse" id="b.JOH.7.51">
      <s id="b.JOH.7.51.1">"Ii shuartikia, shuar ni Túramun etserkamu ántutsuk Súmamtikiachminiaiti" Tímiayi.</s>
     </seg>
     <seg type="verse" id="b.JOH.7.52">
      <s id="b.JOH.7.52.1">Nuinkia niisha tiarmiayi "Wats, amesha Kariréanmayanchuashitiam.</s>
      <s id="b.JOH.7.52.2">Yus-Chicham áujsam nekaattame.</s>
      <s id="b.JOH.7.52.3">Kariréanmaya Yúsnan etserin penké Táiniatsui" tiarmiayi.</s>
     </seg>
     <seg type="verse" id="b.JOH.7.53">
      <s id="b.JOH.7.53.1">Nuyá Ashí ni jeen waketkiarmiayi.</s>
     </seg>
    </div>
    <div type="chapter" id="b.JOH.8">
     <seg type="verse" id="b.JOH.8.1">
      <s id="b.JOH.8.1.1">Tura Jesuska Uriwiu Náinnium wémiayi.</s>
     </seg>
     <seg type="verse" id="b.JOH.8.2">
      <s id="b.JOH.8.2.1">Tura kashin tsawar Yusa Uunt Jeen atak Támatai Ashí shuar Niin Káutkarmiayi.</s>
      <s id="b.JOH.8.2.2">Túrawarmatai Jesus pujus unuiniarmiayi.</s>
     </seg>
     <seg type="verse" id="b.JOH.8.3">
      <s id="b.JOH.8.3.1">Nuyá Israer-shuara jintinniurisha Pariséusha nuwan Wáinmakman Jesusan itiariarmiayi.</s>
      <s id="b.JOH.8.3.2">Tura Ashí iruntramunam ajapén awajsarmiayi.</s>
     </seg>
     <seg type="verse" id="b.JOH.8.4">
      <s id="b.JOH.8.4.1">Tura Jesusan tiarmiayi "Uunta, ju nuwa tsanirma Pujá achinkiayi.</s>
     </seg>
     <seg type="verse" id="b.JOH.8.5">
      <s id="b.JOH.8.5.1">Muisais akupkamunmasha nuna Túraka "kayajai tukurar Máatniuiti" tawai. ṡAmesha warintmea?" tiarmiayi.</s>
     </seg>
     <seg type="verse" id="b.JOH.8.6">
      <s id="b.JOH.8.6.1">Aya mamikmar nekapsatai tusar tiarmiayi.</s>
      <s id="b.JOH.8.6.2">Niin sumamtikiatniun wakeriarmiayi.</s>
      <s id="b.JOH.8.6.3">Nuyá Jesus Tsuntsumá ni uwejéjai Nunká aarmiayi.</s>
     </seg>
     <seg type="verse" id="b.JOH.8.7">
      <s id="b.JOH.8.7.1">Tura tuke Iníam wajaki Tímiayi "Ayu, atumiiya Tunáa Túrichu ákunka kayan achik niin emka tukuti" Tímiayi.</s>
     </seg>
     <seg type="verse" id="b.JOH.8.8">
      <s id="b.JOH.8.8.1">Tura nuna ti, ataksha Tsuntsumá Nunká aimiayi.</s>
     </seg>
     <seg type="verse" id="b.JOH.8.9">
      <s id="b.JOH.8.9.1">Tura ni chichamen antukar ni Enentáin sumamawar uuntnumia Jukí chikichik chikichik jiinki wéarmiayi.</s>
      <s id="b.JOH.8.9.2">Ashí wéarmatai Jesus Ninki Nuwájai Juákmiayi.</s>
     </seg>
     <seg type="verse" id="b.JOH.8.10">
      <s id="b.JOH.8.10.1">Jesussha wajaki aya nuwanak Wáiniak Tímiayi "ṡAmin Súmamtikramainia nusha tuin pujuinia.</s>
      <s id="b.JOH.8.10.2">Chikichkisha áwak?"</s>
      <s id="b.JOH.8.10.3">Tímiayi.</s>
     </seg>
     <seg type="verse" id="b.JOH.8.11">
      <s id="b.JOH.8.11.1">Niisha "Atsá, Uunta.</s>
      <s id="b.JOH.8.11.2">Chikichkisha atsawai" Tímiayi.</s>
      <s id="b.JOH.8.11.3">Nuyá Jesus Tímiayi.</s>
      <s id="b.JOH.8.11.4">"Ayu.</s>
      <s id="b.JOH.8.11.5">Wisha Súmamtikiatsjame.</s>
      <s id="b.JOH.8.11.6">Yamaikia weme atakka Tunáa Túrawaip" Tímiayi.</s>
     </seg>
     <seg type="verse" id="b.JOH.8.12">
      <s id="b.JOH.8.12.1">Ataksha Jesus Yusa Uunt Jeen iruntrarun Tímiayi "Ju nunkanam Wi Tsáapninia aintsan shuara Enentáin Tsáapniajai.</s>
      <s id="b.JOH.8.12.2">Ashí Wijiai tsanin wekaana Nú shuar ni Enentáin kiritniunam wekasashtatui antsu Tsáapnin yamaram iwiaakman Súana nujai wekasattawai."</s>
     </seg>
     <seg type="verse" id="b.JOH.8.13">
      <s id="b.JOH.8.13.1">Pariséu nuikia tiarmiayi "Ame pénkerum tau asam Támena nu aantraiti."</s>
     </seg>
     <seg type="verse" id="b.JOH.8.14">
      <s id="b.JOH.8.14.1">Jesus Tímiayi "Tuyá winiaj tura tui weaj nu nékatsrume, tura Wikia nékajai.</s>
      <s id="b.JOH.8.14.2">Tuma asan winia pénkerun Táyatnak Tájana nu pénkeraiti.</s>
     </seg>
     <seg type="verse" id="b.JOH.8.15">
      <s id="b.JOH.8.15.1">Ju nunkanmaya aents Enentáimmiajai Enentáimtakrum ti Súmamtikrume.</s>
      <s id="b.JOH.8.15.2">Tura Wikia chikichkinkesha Súmamtiktsujai.</s>
     </seg>
     <seg type="verse" id="b.JOH.8.16">
      <s id="b.JOH.8.16.1">Tura Súmamtikkiunka awajitsuk Túrajai.</s>
      <s id="b.JOH.8.16.2">Iis, Wiki shuar Túramun pénkerashit tusan Enentáimtsujai antsu winia Apar Winia akuptukua nusha Wijiai métek shuar Túramun nékawai.</s>
     </seg>
     <seg type="verse" id="b.JOH.8.17">
      <s id="b.JOH.8.17.1">Atumí akupkamuriin aarmaiti: "Jimiará shuar mai Nú chichamnak Tákuinkia nu chicham nekasaiti."</s>
     </seg>
     <seg type="verse" id="b.JOH.8.18">
      <s id="b.JOH.8.18.1">Wátsek Wisha winia Aparsha mai métek taji.</s>
      <s id="b.JOH.8.18.2">Winia Aparsha akuptukuiti" Tímiayi.</s>
     </seg>
     <seg type="verse" id="b.JOH.8.19">
      <s id="b.JOH.8.19.1">Tutai "ṡAme apasha tui Pujá?" tiarmiayi.</s>
      <s id="b.JOH.8.19.2">Jesussha Tímiayi "Atumka Winiasha winia Aparsha nékatsrume.</s>
      <s id="b.JOH.8.19.3">Winia nékarkurmeka winia Aparsha nekaawaintrume."</s>
     </seg>
     <seg type="verse" id="b.JOH.8.20">
      <s id="b.JOH.8.20.1">Nuna Yusa Uunt Jeen Yusa Kuítrin suinia nui Tímiayi.</s>
      <s id="b.JOH.8.20.2">Tuma ain sepunam enkeatniun achikcharmiayi ni tsawantri jeachu asamtai.</s>
     </seg>
     <seg type="verse" id="b.JOH.8.21">
      <s id="b.JOH.8.21.1">Jesus ataksha Tímiayi "Wikia wéajai.</s>
      <s id="b.JOH.8.21.2">Atumsha Eátkáttarme tura wi wéamunam wéchamniaitkiuram Atumí tunaarijiain jakattarme."</s>
     </seg>
     <seg type="verse" id="b.JOH.8.22">
      <s id="b.JOH.8.22.1">Israer-shuarsha tiarmiayi "Wi wéamunam wéchamniaitrume" tutai, nuinkia Máamatpiash" tiarmiayi.</s>
     </seg>
     <seg type="verse" id="b.JOH.8.23">
      <s id="b.JOH.8.23.1">Nuinkia Jesus Tímiayi "Atumka nunkayaitrume antsu Wikia nayaimpinmayaitjai.</s>
      <s id="b.JOH.8.23.2">Ju nunkayaitrume tura Wikia juyanchuitjai.</s>
     </seg>
     <seg type="verse" id="b.JOH.8.24">
      <s id="b.JOH.8.24.1">Tuma asamtai Tájarme "Atumi tunaarijiai jakattarme."</s>
      <s id="b.JOH.8.24.2">Nekas Wi Tájana Núitjai.</s>
      <s id="b.JOH.8.24.3">Tura nu Enentáimtachkurmeka atumi tunaarijiai jakattarme" Tímiayi.</s>
     </seg>
     <seg type="verse" id="b.JOH.8.25">
      <s id="b.JOH.8.25.1">Niisha aniasarmiayi "ṡAmesha Yáitiam?"</s>
      <s id="b.JOH.8.25.2">Jesussha Tímiayi "Yaunchu Tájarme.</s>
     </seg>
     <seg type="verse" id="b.JOH.8.26">
      <s id="b.JOH.8.26.1">Nu arantcha atumin Súmamtikiatjarum tusan ti Tíminiaitjai.</s>
      <s id="b.JOH.8.26.2">Winia Apar akuptukua nuka tuke nekasa nuna tawai.</s>
      <s id="b.JOH.8.26.3">Tura aya ni taman antukan Ashí shuaran nunak tajai" Tímiayi.</s>
     </seg>
     <seg type="verse" id="b.JOH.8.27">
      <s id="b.JOH.8.27.1">Tuma ain ni Aparin áujmatman penké nekaacharmiayi.</s>
     </seg>
     <seg type="verse" id="b.JOH.8.28">
      <s id="b.JOH.8.28.1">Tuma asamtai Tímiayi "Aents Ajasuitjiana ju, numiniam ajintruarum Yakí takuriakrumin Nújainkia nekarattarme.</s>
      <s id="b.JOH.8.28.2">Wi Tájana Núitjai tura winia Enentáirjain takatsuk aya winia Apar unuitiurmanak Tájai.</s>
     </seg>
     <seg type="verse" id="b.JOH.8.29">
      <s id="b.JOH.8.29.1">Winia akuptukua nuka tuke Wíjiain pujawai.</s>
      <s id="b.JOH.8.29.2">Winia Apar wakeramun tuke shiir Túrakui ikiurkichuiti" Tímiayi.</s>
     </seg>
     <seg type="verse" id="b.JOH.8.30">
      <s id="b.JOH.8.30.1">Tutai Untsurí shuar Niin nekas Enentáimtusarmiayi.</s>
     </seg>
     <seg type="verse" id="b.JOH.8.31">
      <s id="b.JOH.8.31.1">Israer-shuaran Niin shiir Enentáimtusarmia nuna Jesus Tímiayi "Wi Tájarmena nu yawetsuk Túrakrumka nekas winia unuiniamur átatrume.</s>
     </seg>
     <seg type="verse" id="b.JOH.8.32">
      <s id="b.JOH.8.32.1">Nújaisha Timiá nekas ana nu nekaattarme tura nekas ankant ajastatrume" Tímiayi.</s>
     </seg>
     <seg type="verse" id="b.JOH.8.33">
      <s id="b.JOH.8.33.1">Niisha tiarmiayi "Iisha Apraám weeaitji.</s>
      <s id="b.JOH.8.33.2">Chikicha takarniur átai tusar penké emetachmaitji. ṡUrukamtai "Ankant ajastatrume" tame?" tiarmiayi.</s>
     </seg>
     <seg type="verse" id="b.JOH.8.34">
      <s id="b.JOH.8.34.1">Jesus Tímiayi "Timiá nekasaiti, Ashí shuar tunaan Túruinia nuka nu tunaajai emetamuiti.</s>
      <s id="b.JOH.8.34.2">Tuma asa takarniua Núnisan ajasuiti.</s>
     </seg>
     <seg type="verse" id="b.JOH.8.35">
      <s id="b.JOH.8.35.1">Takarniusha ajapnamnia asamtai Yus atumin ajapramamniaitrume.</s>
      <s id="b.JOH.8.35.2">Tura Akupniu Uchirínkia ni Aparíjiai tuke pujawai.</s>
     </seg>
     <seg type="verse" id="b.JOH.8.36">
      <s id="b.JOH.8.36.1">Tuma asamtai Akupniu Uchirí ankant awajtamsamtainkia Imiá nekas ankant pujustatrume.</s>
     </seg>
     <seg type="verse" id="b.JOH.8.37">
      <s id="b.JOH.8.37.1">Atum Apraám weeaitrume nékajai.</s>
      <s id="b.JOH.8.37.2">Túmaitiatrum winia chichamur ántachu asarum mantuataj Tárume.</s>
     </seg>
     <seg type="verse" id="b.JOH.8.38">
      <s id="b.JOH.8.38.1">Winia Apar iniaktursamun áujmatjai.</s>
      <s id="b.JOH.8.38.2">Atumka Atumí uuntri timia Túrarme" Tímiayi.</s>
     </seg>
     <seg type="verse" id="b.JOH.8.39">
      <s id="b.JOH.8.39.1">Tutai niisha tiarmiayi "Iikia Israer-shuar asakrin ii uuntrinkia Apraámaiti" tiarmiayi.</s>
      <s id="b.JOH.8.39.2">Tura Jesus Tímiayi "Nekas Enentáimin Apraám weeaitkiurmeka Níiya Núnis Túrawaintrume.</s>
     </seg>
     <seg type="verse" id="b.JOH.8.40">
      <s id="b.JOH.8.40.1">Nekas ana nuna Yus iniaktursamtai nuna ujakjarme, tuma ain mantuataj tarume.</s>
      <s id="b.JOH.8.40.2">Apraámka Nuní Túrachmiayi.</s>
     </seg>
     <seg type="verse" id="b.JOH.8.41">
      <s id="b.JOH.8.41.1">Antsu Atumí uuntri Túrana aintsarum Túrarme" Tímiayi.</s>
      <s id="b.JOH.8.41.2">Tutai niisha tiarmiayi "Warí, tsanirnumia akiiniachuitji.</s>
      <s id="b.JOH.8.41.3">Ii uuntri Yúskete.</s>
      <s id="b.JOH.8.41.4">Niisha ii Aparínti."</s>
     </seg>
     <seg type="verse" id="b.JOH.8.42">
      <s id="b.JOH.8.42.1">Tura Jesus Tímiayi "Yus nekas atumi Aparíntkiuinkia Winiasha Anentíntrume Yúsnumia tau asamtai.</s>
      <s id="b.JOH.8.42.2">Wisha winia Enentáimmiarjai jui Táchaitjai antsu Yus akuptukuiti.</s>
     </seg>
     <seg type="verse" id="b.JOH.8.43">
      <s id="b.JOH.8.43.1">ṡUrukamtai Wi Tájana nu Imiá nékatsrum?</s>
      <s id="b.JOH.8.43.2">Wi Tájana nu nakitia asarum winia chichamur ántatsrume.</s>
     </seg>
     <seg type="verse" id="b.JOH.8.44">
      <s id="b.JOH.8.44.1">Atumí Aparínkia uunt iwianchiiti.</s>
      <s id="b.JOH.8.44.2">Tura niiniu asarum nii wakera nu Túrarme.</s>
      <s id="b.JOH.8.44.3">Yámankamtaiksha uunt iwianchkia tuke mankartiniaiti.</s>
      <s id="b.JOH.8.44.4">Nekas ana nunasha nakitiawai tuke Wáitrin asa.</s>
      <s id="b.JOH.8.44.5">Wáitraksha Níiniunak chichaawai.</s>
      <s id="b.JOH.8.44.6">Iis, waitia uuntri asa tuke Wáitriniaiti.</s>
     </seg>
     <seg type="verse" id="b.JOH.8.45">
      <s id="b.JOH.8.45.1">Tura Wikia nekas takui átum Enentáimturtsurme.</s>
     </seg>
     <seg type="verse" id="b.JOH.8.46">
      <s id="b.JOH.8.46.1">ṡYaki Chikichkí tunaajai Súmamtikruamniait?</s>
      <s id="b.JOH.8.46.2">Nuikia Wi nekasa nuna tau aisha ṡurukamtai Enentáimturtsuram?</s>
     </seg>
     <seg type="verse" id="b.JOH.8.47">
      <s id="b.JOH.8.47.1">Yús-shuarka Yus timian ántawai tura átum Yúsnachu asarum Wi Tájana nu nakitiarme" Tímiayi.</s>
     </seg>
     <seg type="verse" id="b.JOH.8.48">
      <s id="b.JOH.8.48.1">Nuikia Israer-shuar tiarmiayi "Maa, ti nekas Tátsujik "Ame Samarianmaya Shuáraitme.</s>
      <s id="b.JOH.8.48.2">Tuke yajauch ainiawai nusha.</s>
      <s id="b.JOH.8.48.3">Nu arantcha iwianchrukuitme amesha" nekas taji" tiarmiayi.</s>
     </seg>
     <seg type="verse" id="b.JOH.8.49">
      <s id="b.JOH.8.49.1">Jesussha Tímiayi "Iwianchrukchaitjai.</s>
      <s id="b.JOH.8.49.2">Ayatik winia Aparun shiir Enentáimtikiajai.</s>
      <s id="b.JOH.8.49.3">Tura átumka yajauch chichartarme.</s>
     </seg>
     <seg type="verse" id="b.JOH.8.50">
      <s id="b.JOH.8.50.1">Wikia "shiir Enentáimturarti" Tátsujai Túrasha Yuska Ashí shuar Winia shiir Enentáimturat tusa wakerawai.</s>
      <s id="b.JOH.8.50.2">Niisha Yus asa Ashí shuar Túramun pénkerashit tusa nekaattawai.</s>
     </seg>
     <seg type="verse" id="b.JOH.8.51">
      <s id="b.JOH.8.51.1">Ti nekasaiti.</s>
      <s id="b.JOH.8.51.2">Wi Tájana nuna Enentáimta Nú shuarka penké Jákashtiniaiti" Tímiayi.</s>
     </seg>
     <seg type="verse" id="b.JOH.8.52">
      <s id="b.JOH.8.52.1">Nuinkia Israer-shuar tiarmiayi "Pai, yamaikia ti paant íwianch takakme.</s>
      <s id="b.JOH.8.52.2">Apraámsha Ashí Yúsnan etserniusha Jákaruiti tura Ame "Wi Tájana nuna Enentáimtaka penké Jákashtiniaiti" Tátsumek tiarmiayi.</s>
     </seg>
     <seg type="verse" id="b.JOH.8.53">
      <s id="b.JOH.8.53.1">ṡNuinkia ii uuntri Apraám nankaamaskaitiam.</s>
      <s id="b.JOH.8.53.2">Niisha tura Yúsnan etserniusha Jákacharuk ainia.</s>
      <s id="b.JOH.8.53.3">Itiurak Imiá nankaamantu Enentáimtumam?" tiarmiayi.</s>
     </seg>
     <seg type="verse" id="b.JOH.8.54">
      <s id="b.JOH.8.54.1">Jesussha Tímiayi "Wiki shiir Enentáimtumaknaka penké aantraiti.</s>
      <s id="b.JOH.8.54.2">Antsu Winia shiir Enentáimturna nu winia Aparuiti.</s>
      <s id="b.JOH.8.54.3">Nusha átumka "winia Yúsruiti" Tárumna Núiti.</s>
     </seg>
     <seg type="verse" id="b.JOH.8.55">
      <s id="b.JOH.8.55.1">Nusha Táyatrum Niin nékatsrume.</s>
      <s id="b.JOH.8.55.2">Wikia Niin nékajai.</s>
      <s id="b.JOH.8.55.3">"Niin nékatsjai" Tákunka atumjai métek Wáitrin aintjai.</s>
      <s id="b.JOH.8.55.4">Tura Niin neka asan Nii tana nuna tuke Túriniaitjai.</s>
     </seg>
     <seg type="verse" id="b.JOH.8.56">
      <s id="b.JOH.8.56.1">Apraámka, Atumí uuntri, Imiá yaunchu Jákaitiat Wi ju nunkanam Tátinian wararas Nákasmiayi.</s>
      <s id="b.JOH.8.56.2">Tura Wáitiak ti shiir warartusmiayi" Tímiayi.</s>
     </seg>
     <seg type="verse" id="b.JOH.8.57">
      <s id="b.JOH.8.57.1">Nuyá Israer-shuar Jesusan tiarmiayi "Warí, senkuenta (50) Uwí takaktsume Túmaitiatam Apraáman Wáinkiámjai tame."</s>
     </seg>
     <seg type="verse" id="b.JOH.8.58">
      <s id="b.JOH.8.58.1">Jesussha Tímiayi "Ti nekas Tájarme, Apraámka pujatsain Wikia pujajai" Tímiayi Jesus.</s>
     </seg>
     <seg type="verse" id="b.JOH.8.59">
      <s id="b.JOH.8.59.1">Nuna takui kayan achikiar "Jesusan tukutai" tiarmiayi.</s>
      <s id="b.JOH.8.59.2">Tura Jesus úumak ni matsatmanum ajapénin weak Yusa Uunt Jeenia jiinki wémiayi.</s>
     </seg>
    </div>
    <div type="chapter" id="b.JOH.9">
     <seg type="verse" id="b.JOH.9.1">
      <s id="b.JOH.9.1.1">Jesus ni unuiniamurijiai wesa aishmankan kusuru akiinian Wáinkiamiayi.</s>
     </seg>
     <seg type="verse" id="b.JOH.9.2">
      <s id="b.JOH.9.2.1">Ni unuiniamurisha aniasarmiayi "Uunta, jusha ṡurukamtai kusuru akiiniawit.</s>
      <s id="b.JOH.9.2.2">Yana tunaarijiain kusuru akiiniait.</s>
      <s id="b.JOH.9.2.3">Niiniujaimpiash, Aparíniujaimpiash Túrunawit?" tiarmiayi.</s>
     </seg>
     <seg type="verse" id="b.JOH.9.3">
      <s id="b.JOH.9.3.1">Jesus Tímiayi "Ni tunaarijiainchusha ni Aparíniujainchusha Túrunaiti.</s>
      <s id="b.JOH.9.3.2">Antsu Yus ni Ayashín Túratniua nu paant Atí tusa Túrunaiti.</s>
     </seg>
     <seg type="verse" id="b.JOH.9.4">
      <s id="b.JOH.9.4.1">Tsawaikia takastiniaiti.</s>
      <s id="b.JOH.9.4.2">Yamaikia Winia akuptukua nuna Takatrín Túratniuitjai.</s>
      <s id="b.JOH.9.4.3">Kashi ajasmatai takastin atsuttawai.</s>
     </seg>
     <seg type="verse" id="b.JOH.9.5">
      <s id="b.JOH.9.5.1">Jú nunkanam pujakun shuara Enentáin Tsáapnimtikratniuitjai" Tímiayi.</s>
     </seg>
     <seg type="verse" id="b.JOH.9.6">
      <s id="b.JOH.9.6.1">Nuna chichas Nunká usukmi nunkajai pachimiar kusuru jiin yakarmiayi.</s>
     </seg>
     <seg type="verse" id="b.JOH.9.7">
      <s id="b.JOH.9.7.1">Nuyá chichaak "Siruí pajamtai entsanam nijiamauta" Tímiayi.</s>
      <s id="b.JOH.9.7.2">Siruísha nu chichamnum "akupkamu" tawai.</s>
      <s id="b.JOH.9.7.3">Kusurusha we nijiamar pénker iimiar Támiayi.</s>
     </seg>
     <seg type="verse" id="b.JOH.9.8">
      <s id="b.JOH.9.8.1">Nuyá ni írutkamurisha nuik Wáinin ármia nusha tiarmiayi "Juka pujus tuke Kuítian seamniuya Núchakait."</s>
     </seg>
     <seg type="verse" id="b.JOH.9.9">
      <s id="b.JOH.9.9.1">Chíkich "Ee, Núkete" tiarmiayi.</s>
      <s id="b.JOH.9.9.2">Chikichcha "Atsá, Núchaiti; kame nuash tumainti" tiarmiayi.</s>
      <s id="b.JOH.9.9.3">Tura ninki "Ee, wiitjai" Tímiayi.</s>
     </seg>
     <seg type="verse" id="b.JOH.9.10">
      <s id="b.JOH.9.10.1">Tutai aniiniak "ṡItiurak yamaikia iimiam?" tiarmiayi.</s>
     </seg>
     <seg type="verse" id="b.JOH.9.11">
      <s id="b.JOH.9.11.1">Niisha Tímiayi "Aishman Jesusa nu tsakusan Jíirun yakartur "Siruí pajamtai entsanam nijiamauta" turutmiai.</s>
      <s id="b.JOH.9.11.2">Takui wena nijiamaran paant iimpramjai" Tímiayi.</s>
     </seg>
     <seg type="verse" id="b.JOH.9.12">
      <s id="b.JOH.9.12.1">Tutai "Nu aishmansha tuin Pujá" tiarmiayi.</s>
      <s id="b.JOH.9.12.2">Niisha "Cha, nékatsjai" Tímiayi.</s>
     </seg>
     <seg type="verse" id="b.JOH.9.13">
      <s id="b.JOH.9.13.1">Nuyá kusuru Tsuárman Pariséunam Júkiarmiayi.</s>
     </seg>
     <seg type="verse" id="b.JOH.9.14">
      <s id="b.JOH.9.14.1">Kame Jesus kusurun tsuarmia nui ayampratin tsawantauyayi.</s>
     </seg>
     <seg type="verse" id="b.JOH.9.15">
      <s id="b.JOH.9.15.1">Tuma asamtai Pariséusha itiurak iimnium tusar aniasarmiayi.</s>
      <s id="b.JOH.9.15.2">Niisha Tímiayi "Jiiruin tsakusan Yakaarámtai, nijiamaran paant iimjiai."</s>
     </seg>
     <seg type="verse" id="b.JOH.9.16">
      <s id="b.JOH.9.16.1">Nuyá Chíkich Pariséu shuarnumia nuamtak tunaiyar "Juna Tsuáruka Yúsaiyanchuiti.</s>
      <s id="b.JOH.9.16.2">Kame ayampratin tsawantai Túraiti" tiarmiayi.</s>
      <s id="b.JOH.9.16.3">Tura chikichcha "Tunáa shuaraitkiuinkia Júnisan Túratniun tujinkiaayi" tiarmiayi.</s>
      <s id="b.JOH.9.16.4">Nujai akannaikiarmiayi.</s>
     </seg>
     <seg type="verse" id="b.JOH.9.17">
      <s id="b.JOH.9.17.1">Tsuármancha ataksha aniasarmiayi "Amin Tsuármarua nu ṡWarí Enentáimtam?" tiarmiayi.</s>
      <s id="b.JOH.9.17.2">Tutai "Wikia "Yúsnan etserniuiti" tajai" Tímiayi.</s>
     </seg>
     <seg type="verse" id="b.JOH.9.18">
      <s id="b.JOH.9.18.1">Tura Israer-shuar nekas kusuruitiat Yamái iimiui tu Enentáimtuscharmiayi Pariseu.</s>
      <s id="b.JOH.9.18.2">Tuma ásar ni Aparíncha untsukar</s>
     </seg>
     <seg type="verse" id="b.JOH.9.19">
      <s id="b.JOH.9.19.1">inintrusarmiayi "ṡAme uchiram kusuru akiinia Tárumna nukait.</s>
      <s id="b.JOH.9.19.2">Itiurak yamaikia iimia?" tiarmiayi.</s>
     </seg>
     <seg type="verse" id="b.JOH.9.20">
      <s id="b.JOH.9.20.1">Ni Aparísha tiarmiayi "Ii Uchirínkia kusuru akiiniama nu nékaji.</s>
     </seg>
     <seg type="verse" id="b.JOH.9.21">
      <s id="b.JOH.9.21.1">Tura iisha nékatsji itiurak yamaikia iimia. ṡYátsuk pénker Tsuáruit?</s>
      <s id="b.JOH.9.21.2">Niisha uuntchakait, nii aniastarum.</s>
      <s id="b.JOH.9.21.3">Ninki ujatmakarti" tiarmiayi.</s>
     </seg>
     <seg type="verse" id="b.JOH.9.22">
      <s id="b.JOH.9.22.1">Sapijmiak tiarmiayi.</s>
      <s id="b.JOH.9.22.2">Israer-shuara uuntrinkia "Jesus Yus akupkamu asa nekas Krístuiti" tuinia Núnaka Israer-shuara iruntainmaya jiiki akupnakti tiniu ásarmatai tsuarma Aparí ashamkarmiayi.</s>
     </seg>
     <seg type="verse" id="b.JOH.9.23">
      <s id="b.JOH.9.23.1">Nu asamtai ni Aparí "Niisha uuntchakait, nii aniastarum" tiarmiayi.</s>
     </seg>
     <seg type="verse" id="b.JOH.9.24">
      <s id="b.JOH.9.24.1">Nuinkia Israer-shuara uuntri kusuru Tsuárman ataksha untsuk tiarmiayi "Yus iimmianum nekasa nu Titiá, ju aishmankka tunaarinniuiti nékaji" tiarmiayi.</s>
     </seg>
     <seg type="verse" id="b.JOH.9.25">
      <s id="b.JOH.9.25.1">Tutai Tímiayi "Kame tunaarinchashit.</s>
      <s id="b.JOH.9.25.2">Nékatsjai.</s>
      <s id="b.JOH.9.25.3">Antsu junak nékajai.</s>
      <s id="b.JOH.9.25.4">Yaunchu kusuruitiatan yamaikia iimjiai."</s>
     </seg>
     <seg type="verse" id="b.JOH.9.26">
      <s id="b.JOH.9.26.1">Ataksha aniiniak "ṡItiurtámkama.</s>
      <s id="b.JOH.9.26.2">Itiur iimtikrammia?" tiarmiayi.</s>
     </seg>
     <seg type="verse" id="b.JOH.9.27">
      <s id="b.JOH.9.27.1">Niisha Tímiayi "Yaunchu Tájarme tura anturtatsrume. ṡUrukamtai ataksha titi tusa wakerarum.</s>
      <s id="b.JOH.9.27.2">Niiniu ajastin Enentáimprurmek?"</s>
      <s id="b.JOH.9.27.3">Tímiayi.</s>
     </seg>
     <seg type="verse" id="b.JOH.9.28">
      <s id="b.JOH.9.28.1">Nuinkia katsekkar "Ameka Ní shuarinme.</s>
      <s id="b.JOH.9.28.2">Tura iikia Muisaisa Shuárintji, tiarmiayi.</s>
     </seg>
     <seg type="verse" id="b.JOH.9.29">
      <s id="b.JOH.9.29.1">Yus Muisaisan akupkaiti iikia nékaji antsu nu aishman nékatsji. ṡTuyantskait?" tiarmiayi.</s>
     </seg>
     <seg type="verse" id="b.JOH.9.30">
      <s id="b.JOH.9.30.1">Aishman tsuarma Tímiayi "ṡAusha itiurtsuk áminiait?</s>
      <s id="b.JOH.9.30.2">Winia iimtikrurma nu átumka nékatsrume tuyankit.</s>
     </seg>
     <seg type="verse" id="b.JOH.9.31">
      <s id="b.JOH.9.31.1">Paant nékaji tunaarinniun Yus anturtsui.</s>
      <s id="b.JOH.9.31.2">Tikishmatar ni wakeramun Túruinia nunak anturui.</s>
     </seg>
     <seg type="verse" id="b.JOH.9.32">
      <s id="b.JOH.9.32.1">Yáunchusha kusuru akiinian Tsuáruka tuke atsuwaiti.</s>
     </seg>
     <seg type="verse" id="b.JOH.9.33">
      <s id="b.JOH.9.33.1">Ju aishman Yúsaiyanchuitkiunka penké Túrachaayi" Tímiayi.</s>
     </seg>
     <seg type="verse" id="b.JOH.9.34">
      <s id="b.JOH.9.34.1">Nuinkia tiarmiayi "Ameka tunaarintin akiiniaitiatmesha ṡin jintintin átaj tamek?"</s>
      <s id="b.JOH.9.34.2">Nuna tiar jiiki awemarmiayi.</s>
     </seg>
     <seg type="verse" id="b.JOH.9.35">
      <s id="b.JOH.9.35.1">Kusuru Tsuárman jiiki awemarma nuna Jesus nekaamiayi.</s>
      <s id="b.JOH.9.35.2">Tura Wáiniak "Yusa Uchiría nu Enentáimtamek" Tímiayi.</s>
     </seg>
     <seg type="verse" id="b.JOH.9.36">
      <s id="b.JOH.9.36.1">Tsuarma Tímiayi "Uunta, turuttia wisha nekaan Enentáimtustaj."</s>
     </seg>
     <seg type="verse" id="b.JOH.9.37">
      <s id="b.JOH.9.37.1">Jesussha Tímiayi "Wainme.</s>
      <s id="b.JOH.9.37.2">Wiitjai ámijiai chichaajna nu."</s>
     </seg>
     <seg type="verse" id="b.JOH.9.38">
      <s id="b.JOH.9.38.1">Tutai, tikishmatar "Uunta, Enentáimtajme" Jesusan Tímiayi.</s>
     </seg>
     <seg type="verse" id="b.JOH.9.39">
      <s id="b.JOH.9.39.1">Nuyá Jesus Tímiayi "Shuara Enentáin nekaan, akantratajtsan Táwitjai.</s>
      <s id="b.JOH.9.39.2">Ni Enentáin kusuru ain iimtiktinian tura ananmamuk "Yusnan nekaan paant iimjiai" tana nuna ukusturtinian Táwitjai" Tímiayi.</s>
     </seg>
     <seg type="verse" id="b.JOH.9.40">
      <s id="b.JOH.9.40.1">Tutai Pariséu shuar nui pujuarmia nu nuna antukar "ṡNuinkia iikia kusurukaitiaj~i?" tiarmiayi.</s>
     </seg>
     <seg type="verse" id="b.JOH.9.41">
      <s id="b.JOH.9.41.1">Jesussha Tímiayi "Atum kusuruitkiurmeka Atumí tunaari Wáinchakrum sumamachu aintrume.</s>
      <s id="b.JOH.9.41.2">Tura "paant iimjiai" tau asarum sumamaitrume" Tímiayi.</s>
     </seg>
    </div>
    <div type="chapter" id="b.JOH.10">
     <seg type="verse" id="b.JOH.10.1">
      <s id="b.JOH.10.1.1">Jesus Tímiayi "Wi Tájana nu ti nekasaiti.</s>
      <s id="b.JOH.10.1.2">Shuar murikiun takakna nu ni murikrin wenuimiunam kashi ikiuawai.</s>
      <s id="b.JOH.10.1.3">Tura murik wenuimiunam pujuiniakui yajauch shuar murikiun kasamkatniun wakerakka Wáitiniam wayachmin asa tanishnum waruk Yajá wayawainti.</s>
     </seg>
     <seg type="verse" id="b.JOH.10.2">
      <s id="b.JOH.10.2.1">Antsu murikiu Wáinniuka Wáitiniam wayaawai.</s>
     </seg>
     <seg type="verse" id="b.JOH.10.3">
      <s id="b.JOH.10.3.1">Waiti Wáinniuka nekas murikiun Wáinniun Wáitin uratui.</s>
      <s id="b.JOH.10.3.2">Muriksha ni Wáinniuri chichamen nékainiawai.</s>
      <s id="b.JOH.10.3.3">Niisha Ashí ni murikrin chikichik chikichik Náarin anaitius Untsúawai.</s>
      <s id="b.JOH.10.3.4">Tura tsawaikia ni murikrin jiiki ayurtainiam yarumui.</s>
     </seg>
     <seg type="verse" id="b.JOH.10.4">
      <s id="b.JOH.10.4.1">Tura Ashí ni murikrin jiir émtuki wéawai.</s>
      <s id="b.JOH.10.4.2">Muriksha ni chichamen ántuiniak untsuam nemarainiawai.</s>
     </seg>
     <seg type="verse" id="b.JOH.10.5">
      <s id="b.JOH.10.5.1">Chíkich Shuárnaka nékachu ásar nemarainiatsui.</s>
      <s id="b.JOH.10.5.2">Antsu ni chichamen nékainiachu ásar pisainiawai."</s>
     </seg>
     <seg type="verse" id="b.JOH.10.6">
      <s id="b.JOH.10.6.1">Nu métek-taku chichamnaka Jesus áujmatsamiayi tura shuar antukar nekaacharmiayi.</s>
     </seg>
     <seg type="verse" id="b.JOH.10.7">
      <s id="b.JOH.10.7.1">Nuyá Jesus Tímiayi "Ti nekasan Tájarme.</s>
      <s id="b.JOH.10.7.2">Wenuimiu Wáitiri murik wainia nuka Wiitjai.</s>
      <s id="b.JOH.10.7.3">Shuarsha murikiu aintsar Winí wayamin ainiawai.</s>
     </seg>
     <seg type="verse" id="b.JOH.10.8">
      <s id="b.JOH.10.8.1">Wi Táatsain Ashí Táaruka kasa ainiak winia shuarun kasamkatai tusa wakeriarmiayi.</s>
      <s id="b.JOH.10.8.2">Tura winia murikiur Wíi shuar ainiak nu shuaran anturkacharmiayi.</s>
     </seg>
     <seg type="verse" id="b.JOH.10.9">
      <s id="b.JOH.10.9.1">Wikia Wáititjai.</s>
      <s id="b.JOH.10.9.2">Ashí Winin wayaaka uwemprattawai.</s>
      <s id="b.JOH.10.9.3">Tura murikiua aintsan wenuimiunmaya jiinki pénker Yurumáttawai tura atak Wayá ayamprattawai' Tímiayi.</s>
     </seg>
     <seg type="verse" id="b.JOH.10.10">
      <s id="b.JOH.10.10.1">`Kásaka aya kasamkatniuncha Máatniuncha emesratniuncha wakerawai.</s>
      <s id="b.JOH.10.10.2">Antsu Wikia yamaram iwiaakman tuke shiir atsumtsuk takusarti tusan Táwitjai.</s>
     </seg>
     <seg type="verse" id="b.JOH.10.11">
      <s id="b.JOH.10.11.1">Wikia pénker Wáinniuitjai.</s>
      <s id="b.JOH.10.11.2">Pénker Wáinniuka ni murikrin uwemtikrartaj tusa jakattawai.</s>
     </seg>
     <seg type="verse" id="b.JOH.10.12">
      <s id="b.JOH.10.12.1">Antsu aya kuitjai takauka ni murikrichu ainiakui tura nekas Wáinniuchu asa pénker Wáintsui.</s>
      <s id="b.JOH.10.12.2">Kame uunt Yawá winiakui murikiun ikiuki pisaawai.</s>
      <s id="b.JOH.10.12.3">Uunt yawasha murikiun achik tsakinmawai.</s>
     </seg>
     <seg type="verse" id="b.JOH.10.13">
      <s id="b.JOH.10.13.1">Nu shuarsha akikiam Takáa asa murikiun Enentáimtatsui.</s>
      <s id="b.JOH.10.13.2">Nu asamtai aya pisaawai' Tímiayi.</s>
     </seg>
     <seg type="verse" id="b.JOH.10.15">
      <s id="b.JOH.10.15.1">`Wikia pénker Wáinniuitjai.</s>
      <s id="b.JOH.10.15.2">Winia Aparsha nékarui.</s>
      <s id="b.JOH.10.15.3">Wisha Aparun nékajai.</s>
      <s id="b.JOH.10.15.4">Núnisnak murikrun nékajai tura winia murikrusha nékarui.</s>
      <s id="b.JOH.10.15.5">Wisha murikiun uwemtikrataj tusan jakattajai.</s>
     </seg>
     <seg type="verse" id="b.JOH.10.16">
      <s id="b.JOH.10.16.1">Chíkich muriknasha takakjai.</s>
      <s id="b.JOH.10.16.2">Nusha ju wenuimiunmayanchu ainiawai.</s>
      <s id="b.JOH.10.16.3">Nunasha itiattajai.</s>
      <s id="b.JOH.10.16.4">Nu muriksha Winia umirtukar Ashí métek matsamsar Chikichík wenuimiunmaya ajasartatui tura chikichik Wáinin átatui' Tímiayi.</s>
     </seg>
     <seg type="verse" id="b.JOH.10.17">
      <s id="b.JOH.10.17.1">`Winia murikrun uwemtikrataj tusan jakattajai turan atak nantaktiatjai.</s>
      <s id="b.JOH.10.17.2">Nu asamtai winia Apar anentui.</s>
     </seg>
     <seg type="verse" id="b.JOH.10.18">
      <s id="b.JOH.10.18.1">Wi wakerakun jakattajai.</s>
      <s id="b.JOH.10.18.2">Wi wakerachkuinkia Chíkichkia mantuachminiaiti.</s>
      <s id="b.JOH.10.18.3">Jákatniuncha tura nantaktinniasha winia Apar surusuiti" Tímiayi Jesus.</s>
     </seg>
     <seg type="verse" id="b.JOH.10.19">
      <s id="b.JOH.10.19.1">Israer-shuarsha nuna antukar Niisháa Enentáimprar kanakiarmiayi.</s>
     </seg>
     <seg type="verse" id="b.JOH.10.20">
      <s id="b.JOH.10.20.1">Untsurí tiarmiayi "ṡUrukamtai ántarum Wáuruk tausha.</s>
      <s id="b.JOH.10.20.2">Yajauch wakanin takaktsuk?"</s>
     </seg>
     <seg type="verse" id="b.JOH.10.21">
      <s id="b.JOH.10.21.1">Tura chikichcha tiarmiayi "ṡYajauch wakantrinniusha Núnisan chichasminkiait.</s>
      <s id="b.JOH.10.21.2">Yajauch wakantrinniusha kusurun iimtikramniashit?" tiarmiayi.</s>
     </seg>
     <seg type="verse" id="b.JOH.10.22">
      <s id="b.JOH.10.22.1">Micha nantutin Israer-shuar Jerusarénnum namperan najanainiawai.</s>
      <s id="b.JOH.10.22.2">Nu nampernumsha Yusa Uunt Jee atak jeamman Enentáimtuiniawai.</s>
     </seg>
     <seg type="verse" id="b.JOH.10.23">
      <s id="b.JOH.10.23.1">Jesussha Yusa Uunt Jee áachiniam wekasamiayi Sarumúnka Wáitiria nui.</s>
     </seg>
     <seg type="verse" id="b.JOH.10.24">
      <s id="b.JOH.10.24.1">Israer-shuarsha Niin téntakar tiarmiayi "ṡAme nekas Krístukaitiam?</s>
      <s id="b.JOH.10.24.2">Ju chichamaik etserkata. ṡUrukamtia nekas paant Tátsum?" tiarmiayi.</s>
     </seg>
     <seg type="verse" id="b.JOH.10.25">
      <s id="b.JOH.10.25.1">Tutai Jesus Tímiayi "Yaunchu tiniu ain Enentáimturachmarme.</s>
      <s id="b.JOH.10.25.2">Winia Apar akupkamun takaajna nu ti paant awajtawai.</s>
     </seg>
     <seg type="verse" id="b.JOH.10.26">
      <s id="b.JOH.10.26.1">Tura átumka winia murikruchu asarum Enentáimturtsurme.</s>
     </seg>
     <seg type="verse" id="b.JOH.10.27">
      <s id="b.JOH.10.27.1">Wisha winia murikrun untsuam anturtuiniak nemartuiniawai.</s>
      <s id="b.JOH.10.27.2">Wisha Wínianak mash nékajai.</s>
     </seg>
     <seg type="verse" id="b.JOH.10.28">
      <s id="b.JOH.10.28.1">Tura yamaram iwiaakman tuke Jákashtinian Súajai.</s>
      <s id="b.JOH.10.28.2">Nu asamtai niisha menkakachartatui antsu Wi wainkia asamtai ṡyaki jurutkit?</s>
     </seg>
     <seg type="verse" id="b.JOH.10.29">
      <s id="b.JOH.10.29.1">Winia Apar murikiun surusuiti.</s>
      <s id="b.JOH.10.29.2">Niisha Ashí nankaamas kakaram asamtai ṡyaki uwejéyan atankit?</s>
     </seg>
     <seg type="verse" id="b.JOH.10.30">
      <s id="b.JOH.10.30.1">Wisha winia Aparjai iisha aya chikichkiitji" Tímiayi Jesus.</s>
     </seg>
     <seg type="verse" id="b.JOH.10.31">
      <s id="b.JOH.10.31.1">Tutai Israer-shuarsha atak kayan achikiar tukutaj tiarmiayi.</s>
     </seg>
     <seg type="verse" id="b.JOH.10.32">
      <s id="b.JOH.10.32.1">Jesussha Tímiayi "Winia Aparu kakarmarijiai ti untsuri pénkera nuna takasuitjai. ṡTújaimpia mantuattarum?"</s>
     </seg>
     <seg type="verse" id="b.JOH.10.33">
      <s id="b.JOH.10.33.1">Israer-shuarsha Niin tiarmiayi "Pénker Túra asakmin Máataj Tátsuji antsu Yus yajauch chicharkumin Túrattaji.</s>
      <s id="b.JOH.10.33.2">Ameka Shuáraitiatam Yusa nuke Enentáimtumame" tiarmiayi.</s>
     </seg>
     <seg type="verse" id="b.JOH.10.34">
      <s id="b.JOH.10.34.1">Nuyá Jesussha Tímiayi "Atumí akupeamuriin Yus timia nu aarmaiti: "Atum Yúsaitrume" tawai.</s>
     </seg>
     <seg type="verse" id="b.JOH.10.35">
      <s id="b.JOH.10.35.1">Kame Yus-Papinium aarma nu tuke nekaschakait.</s>
      <s id="b.JOH.10.35.2">Tuma asamtai ni chichamen antukarun Yuska "Yúsaitrume" takui nuikia ti nekaschakait.</s>
     </seg>
     <seg type="verse" id="b.JOH.10.36">
      <s id="b.JOH.10.36.1">Niisha Yúsaitkiuinkia nuikia Yus Apa anaikia ju nunkanam akupkamu asan ti nekas Yúschakaitiaj.</s>
      <s id="b.JOH.10.36.2">Nújainkia wi "Yusa Uchiríntjai" takui ṡitiurak "Yusan yajauch chicharui" Túrutrum?</s>
     </seg>
     <seg type="verse" id="b.JOH.10.37">
      <s id="b.JOH.10.37.1">Winia Apar Túramu Túrachkuinkia Enentáimtursairap.</s>
     </seg>
     <seg type="verse" id="b.JOH.10.38">
      <s id="b.JOH.10.38.1">Tura nekas Túrakuinkia Enentáimtursatarum.</s>
      <s id="b.JOH.10.38.2">Tura Winia nakitrakrumsha nuikia wi Túramu Enentáimtustarum.</s>
      <s id="b.JOH.10.38.3">Nujainkia winia Apar Winin pujamu Ashí nekaattarme.</s>
      <s id="b.JOH.10.38.4">Núnisnak Wisha Niin pujajai.</s>
      <s id="b.JOH.10.38.5">Iisha chikichkiitji."</s>
     </seg>
     <seg type="verse" id="b.JOH.10.39">
      <s id="b.JOH.10.39.1">Tutai ataksha sepunam enkeatai tiarmiayi.</s>
      <s id="b.JOH.10.39.2">Túrasha Jesus uwempramiayi.</s>
     </seg>
     <seg type="verse" id="b.JOH.10.40">
      <s id="b.JOH.10.40.1">Nuyá Jesus Jurtan entsa amain wé yaunchu Juan imiakrattainium pujusmiayi.</s>
     </seg>
     <seg type="verse" id="b.JOH.10.41">
      <s id="b.JOH.10.41.1">Ti Untsurí shuar iyuwar tiarmiayi "Nekas Juanka aentsti tujintiamun Túrachiat Ashí Jesusnan Tímia nu nekasaiti" tu tiarmiayi.</s>
     </seg>
     <seg type="verse" id="b.JOH.10.42">
      <s id="b.JOH.10.42.1">Nuisha Untsurí Jesusan Enentáimtusarmiayi.</s>
     </seg>
    </div>
    <div type="chapter" id="b.JOH.11">
     <seg type="verse" id="b.JOH.11.1">
      <s id="b.JOH.11.1.1">Petania péprunam aishman, ni naari Rásaru, jaa pujumiayi.</s>
      <s id="b.JOH.11.1.2">Nu péprunam Marí ni kaijiai Mártajai pujumiayi.</s>
     </seg>
     <seg type="verse" id="b.JOH.11.2">
      <s id="b.JOH.11.2.1">Niisha Rásaru umai ármiayi.</s>
      <s id="b.JOH.11.2.2">Nu Marisha ukunmanka kunkuinian sumak Jesusan kuer ni Intiashíjiai japirmiayi.</s>
     </seg>
     <seg type="verse" id="b.JOH.11.3">
      <s id="b.JOH.11.3.1">Tura Rásaru jaakui ni umai Jesusan chichaman akuptuiniak tiarmiayi "Uunta, ame amikrum jaawai."</s>
     </seg>
     <seg type="verse" id="b.JOH.11.4">
      <s id="b.JOH.11.4.1">Jesussha nuna antuk Tímiayi "Tuke jakataj tusa jaatsui.</s>
      <s id="b.JOH.11.4.2">Antsu Yusa kakarmarisha tura ni Uchirí kakarmarisha Jú sunkur Tsuármanum paant Atí tusa jaawai."</s>
     </seg>
     <seg type="verse" id="b.JOH.11.5">
      <s id="b.JOH.11.5.1">Jesus Mártancha ni kaincha tura ni umai Rásaruncha nekas aneemiayi.</s>
     </seg>
     <seg type="verse" id="b.JOH.11.6">
      <s id="b.JOH.11.6.1">Túmaitiat Rásaru jaawai taman antukiat ni pujamunam Jimiará tsawant pujusmiayi.</s>
     </seg>
     <seg type="verse" id="b.JOH.11.7">
      <s id="b.JOH.11.7.1">Nuyá ni unuiniamurin "Ataksha Jutía nunkanam Wetái" Tímiayi.</s>
     </seg>
     <seg type="verse" id="b.JOH.11.8">
      <s id="b.JOH.11.8.1">Tura ni unuiniamurisha tiarmiayi "Uunta, nuiksha Israer-shuar kayajai tukurmar mantamatai Tícharmaka. ṡNui ataksha wétai Támek?"</s>
     </seg>
     <seg type="verse" id="b.JOH.11.9">
      <s id="b.JOH.11.9.1">Jesussha ju métek-taku chichaman Tímiayi "Tsawaikia Páantchakait.</s>
      <s id="b.JOH.11.9.2">Tsawai wekaana nu paant asamtai tukumkashtatui.</s>
     </seg>
     <seg type="verse" id="b.JOH.11.10">
      <s id="b.JOH.11.10.1">Tura kashi wekaana nusha kirit asamtai Tukumkáttawai.</s>
      <s id="b.JOH.11.10.2">Núnisan Wíi tuke pujakun winia takatrun takastiniaitjai.</s>
      <s id="b.JOH.11.10.3">Túraknasha itiurchatan Wáinkiashtatjai."</s>
     </seg>
     <seg type="verse" id="b.JOH.11.11">
      <s id="b.JOH.11.11.1">Nuyásha Jesus atak Tímiayi "Ii amikri Rásaru kanarai.</s>
      <s id="b.JOH.11.11.2">Wi ishintiartatjai."</s>
     </seg>
     <seg type="verse" id="b.JOH.11.12">
      <s id="b.JOH.11.12.1">Tutai ni unuiniamuri tiarmiayi "Uunta, aya kanarka nuinkia pénker ajastatui."</s>
     </seg>
     <seg type="verse" id="b.JOH.11.13">
      <s id="b.JOH.11.13.1">Jesuska Rásaru jakamu nékayat "kanarai" Tímiayi.</s>
      <s id="b.JOH.11.13.2">Tura ni unuiniamuri Rásaru kajinmakua aintsan kanarai Enentáimprarmiayi.</s>
     </seg>
     <seg type="verse" id="b.JOH.11.14">
      <s id="b.JOH.11.14.1">Jesus nuikia ti paant Tímiayi "Rásaru yamaikia jakayi.</s>
     </seg>
     <seg type="verse" id="b.JOH.11.15">
      <s id="b.JOH.11.15.1">Tura nui pujuscha asan Kúntuts pujatsjai.</s>
      <s id="b.JOH.11.15.2">Jean Túrattajna nu iisrum ti nekas Enentáimtursattarme.</s>
      <s id="b.JOH.11.15.3">Nuna nekaan shiir Enentáimjai.</s>
      <s id="b.JOH.11.15.4">Wátsek, iyutai."</s>
     </seg>
     <seg type="verse" id="b.JOH.11.16">
      <s id="b.JOH.11.16.1">Nuyá Jimiampramu Tumas Chíkich unuiniamuri nui armia nuna "Iisha weri Niijiai métek jakatai" Tímiayi.</s>
     </seg>
     <seg type="verse" id="b.JOH.11.17">
      <s id="b.JOH.11.17.1">Nui taa, Rásarun kuatru tsawant ikiusman Wáinkiamiayi.</s>
     </seg>
     <seg type="verse" id="b.JOH.11.18">
      <s id="b.JOH.11.18.1">Petania pépruka Jerusarénnumia Menaintiú kirumitru ainis Tíjiuchiiti.</s>
     </seg>
     <seg type="verse" id="b.JOH.11.19">
      <s id="b.JOH.11.19.1">Tuma asamtai untsuri Israer-shuar Mártasha Marísha, ni umai jakamtai uutkui atsankrataj tusa weriarmiayi.</s>
     </seg>
     <seg type="verse" id="b.JOH.11.20">
      <s id="b.JOH.11.20.1">Mártasha Jesus Tíjiuch ajasun Nekáa inkiuntajtsa wémiayi.</s>
      <s id="b.JOH.11.20.2">Antsu Marikia Jeá pujumiayi.</s>
     </seg>
     <seg type="verse" id="b.JOH.11.21">
      <s id="b.JOH.11.21.1">Tura Marta Jesusan inkiun Tímiayi "Uunta, Ame pujakminkia winia umar Jákachaayi.</s>
     </seg>
     <seg type="verse" id="b.JOH.11.22">
      <s id="b.JOH.11.22.1">Tura tuke nékajai Ashí Yus seamna nuna Súramui."</s>
     </seg>
     <seg type="verse" id="b.JOH.11.23">
      <s id="b.JOH.11.23.1">Jesussha Tímiayi "Ame umaimisha nantaktiatui."</s>
     </seg>
     <seg type="verse" id="b.JOH.11.24">
      <s id="b.JOH.11.24.1">Mártasha Tímiayi "Nekas, Ashí amuamunam Jákaru nantaktin tsawantai nantaktiatui.</s>
      <s id="b.JOH.11.24.2">Nuna nékajai."</s>
     </seg>
     <seg type="verse" id="b.JOH.11.25">
      <s id="b.JOH.11.25.1">Nuyá Jesus Tímiayi "Iwiaaku átinia nérentin asan Wikia iniantkartiniaitjai.</s>
      <s id="b.JOH.11.25.2">Winia Enentáimturna nuka jakasha nantaktiatui.</s>
     </seg>
     <seg type="verse" id="b.JOH.11.26">
      <s id="b.JOH.11.26.1">Tura Ashí iwiaaku pujana nusha Winia Enentáimturaka penke Jákashtatui. ṡNu nekasaiti tu Enentáimtamek?"</s>
     </seg>
     <seg type="verse" id="b.JOH.11.27">
      <s id="b.JOH.11.27.1">Niisha "Ee, Uunta, ame Yusa Uchirínme.</s>
      <s id="b.JOH.11.27.2">Krístuitme, uwemtikkiartin Jú nunkanam Tátinia nu" Tímiayi.</s>
     </seg>
     <seg type="verse" id="b.JOH.11.28">
      <s id="b.JOH.11.28.1">Mártasha nuna ti, ni kai Marin untsuk úukan Tímiayi "Uunt jui taa untsurmawai."</s>
     </seg>
     <seg type="verse" id="b.JOH.11.29">
      <s id="b.JOH.11.29.1">Marisha nuna antuk Wárik wajaki Jesusa iyuttsa wémiayi.</s>
     </seg>
     <seg type="verse" id="b.JOH.11.30">
      <s id="b.JOH.11.30.1">Jesussha péprunam jeatsuk Marta inkiunmanum pujumiayi.</s>
     </seg>
     <seg type="verse" id="b.JOH.11.31">
      <s id="b.JOH.11.31.1">Marí wari wajaki wématai Israer-shuar nu jeanam atsankrattsa pujuiniasha nuna iisar weriarmiayi.</s>
      <s id="b.JOH.11.31.2">Iwiarsamunam uuttiasa wéatsuash tusa weriarmiayi.</s>
     </seg>
     <seg type="verse" id="b.JOH.11.32">
      <s id="b.JOH.11.32.1">Marisha Jesus pujamunam Jeá tikishmatar Tímiayi "Uunta, Ame pujakminkia winia umar Jákachaayi."</s>
     </seg>
     <seg type="verse" id="b.JOH.11.33">
      <s id="b.JOH.11.33.1">Jesussha Marincha tura niijiai uutuncha Wáiniak Wáitnentaimta asa ti Kúntuts pujusmiayi.</s>
     </seg>
     <seg type="verse" id="b.JOH.11.34">
      <s id="b.JOH.11.34.1">Tura "Tui iwiarsamarum" Tímiayi.</s>
      <s id="b.JOH.11.34.2">Niisha "Uunta, iitia" tiarmiayi.</s>
     </seg>
     <seg type="verse" id="b.JOH.11.35">
      <s id="b.JOH.11.35.1">Jesussha uutmiayi.</s>
     </seg>
     <seg type="verse" id="b.JOH.11.36">
      <s id="b.JOH.11.36.1">Israer-shuarsha "Ti aneatsuk" tiarmiayi.</s>
     </seg>
     <seg type="verse" id="b.JOH.11.37">
      <s id="b.JOH.11.37.1">Tura Chíkich "Kusuru Tsuáruchukait.</s>
      <s id="b.JOH.11.37.2">Nii pujakuisha Rásaru Jákaampiash" tiarmiayi.</s>
     </seg>
     <seg type="verse" id="b.JOH.11.38">
      <s id="b.JOH.11.38.1">Jesussha ti kuntuts Enentáimiar iwiarsamunam Weankámiayi.</s>
      <s id="b.JOH.11.38.2">Náinnium asa paka taurma áuyayi.</s>
      <s id="b.JOH.11.38.3">Tura kaya atutkamuyayi.</s>
     </seg>
     <seg type="verse" id="b.JOH.11.39">
      <s id="b.JOH.11.39.1">Tura Jesus "Kaya jurustarum" Tímiayi.</s>
      <s id="b.JOH.11.39.2">Rásaru umai Marta Tímiayi "Uunta, kuatru tsawant Jákaiti.</s>
      <s id="b.JOH.11.39.3">Mejeatsuk' Tímiayi.</s>
     </seg>
     <seg type="verse" id="b.JOH.11.40">
      <s id="b.JOH.11.40.1">Tura Jesus Tímiayi "Yus Enentáimtakmeka Yusa kakarmari Wáinkiattame Tíchamkajam."</s>
     </seg>
     <seg type="verse" id="b.JOH.11.41">
      <s id="b.JOH.11.41.1">Nuikia kayarin uratiarmatai Jesus nayaimpin iis Tímiayi "Aparu, Winia anturtakmin yuminsajme.</s>
     </seg>
     <seg type="verse" id="b.JOH.11.42">
      <s id="b.JOH.11.42.1">Winiasha tuke anturtame tura ju shuaran pénker Enentáimtikrataj tusan tajai.</s>
      <s id="b.JOH.11.42.2">Ame akuptukuitmena nuna nekarmawarti."</s>
     </seg>
     <seg type="verse" id="b.JOH.11.43">
      <s id="b.JOH.11.43.1">Nuna tinia kakaram untsuak "Rásaru Jíinkitia" Tímiayi.</s>
     </seg>
     <seg type="verse" id="b.JOH.11.44">
      <s id="b.JOH.11.44.1">Nujainkia penuarmartiuk jiinkimiayi.</s>
      <s id="b.JOH.11.44.2">Yapinmasha jaanchjiai ijiamuyayi.</s>
      <s id="b.JOH.11.44.3">Tura Jesus "Atirtarum.</s>
      <s id="b.JOH.11.44.4">Wéti" Tímiayi.</s>
     </seg>
     <seg type="verse" id="b.JOH.11.45">
      <s id="b.JOH.11.45.1">Untsurí Israer-shuar Marin nemariaru Jesus Túramun iisar Enentáimtusarmiayi.</s>
     </seg>
     <seg type="verse" id="b.JOH.11.46">
      <s id="b.JOH.11.46.1">Tura Chíkichkia Pariséunam wear Jesus Túramun ujakarmiayi.</s>
     </seg>
     <seg type="verse" id="b.JOH.11.47">
      <s id="b.JOH.11.47.1">Nuna antukar Pariséusha Israer-patri uuntrisha Ashí naamka uunt armia nujai iruntrar tiarmiayi "ṡWarí itiurkamniait?</s>
      <s id="b.JOH.11.47.2">Nu shuarka aentsti tujintiamun ti Túratsuk.</s>
     </seg>
     <seg type="verse" id="b.JOH.11.48">
      <s id="b.JOH.11.48.1">Aya Júnik iniaiyakrinkia Ashí shuar Niin Enentáimtuschartatuak.</s>
      <s id="b.JOH.11.48.2">Nuyá Rúmanmaya apach taar mesetan najanawartatui tura iin amutmakar Yusa Uunt Jeencha emesrartatui."</s>
     </seg>
     <seg type="verse" id="b.JOH.11.49">
      <s id="b.JOH.11.49.1">Nu uwitin Kaipias Israer-patri uuntriyayi.</s>
      <s id="b.JOH.11.49.2">Niisha Tímiayi "Atumka nékatsrume.</s>
     </seg>
     <seg type="verse" id="b.JOH.11.50">
      <s id="b.JOH.11.50.1">ṡAshí Israer-shuar mesertin pénkerkait.</s>
      <s id="b.JOH.11.50.2">Antsu aya chikichik shuar Jákatin pénkerchakait?"</s>
      <s id="b.JOH.11.50.3">Tímiayi.</s>
     </seg>
     <seg type="verse" id="b.JOH.11.51">
      <s id="b.JOH.11.51.1">Kaipiaska aya ni Enentáimmiajain Tíchamiayi.</s>
      <s id="b.JOH.11.51.2">Antsu nu uwitin Israer-patri uuntri asamtai Yus nuna Enentáimtikramiayi.</s>
      <s id="b.JOH.11.51.3">Nújainkia Israer-shuar Jesus jaruktinian ujakmiayi.</s>
     </seg>
     <seg type="verse" id="b.JOH.11.52">
      <s id="b.JOH.11.52.1">Tura aya Israer-shuarnakcha antsu niijiaisha Ashí nunkanam Yus-shuar ajasarun irurtajtsa Jákatniuyi.</s>
     </seg>
     <seg type="verse" id="b.JOH.11.53">
      <s id="b.JOH.11.53.1">Tuma asamtai nu tsawantinin Israer-shuara uuntri Jesus Máatai tusar áujmatsarmiayi.</s>
     </seg>
     <seg type="verse" id="b.JOH.11.54">
      <s id="b.JOH.11.54.1">Nu asamtai Jesus paant wantiniak Israer-shuarnum wekaichmiayi.</s>
      <s id="b.JOH.11.54.2">Antsu Jutía nunkanmaya jiinki atsamu nunkanam Eprain pepru Tíjiuch wémiayi.</s>
      <s id="b.JOH.11.54.3">Tura nui pujusmiayi ni unuiniamurijiai.</s>
     </seg>
     <seg type="verse" id="b.JOH.11.55">
      <s id="b.JOH.11.55.1">Israer-shuara namperi paskua ishichik jatemsamtai Untsurí shuar Yajá péprunmaya Jerusarénnum Káunkarmiayi.</s>
      <s id="b.JOH.11.55.2">Kame paskua jeatsain Muisais timia Núnisan ni Ayashísha Enentáisha iwiarnarat tusa wakeriarmiayi.</s>
     </seg>
     <seg type="verse" id="b.JOH.11.56">
      <s id="b.JOH.11.56.1">Jesusnasha eak yujarmiayi.</s>
      <s id="b.JOH.11.56.2">Tura Yusa Uunt Jeen pujusar nuamtak aniniaisar "ṡWarí Enentáimiam.</s>
      <s id="b.JOH.11.56.3">Jístanam tatimpiash?" tiarmiayi.</s>
     </seg>
     <seg type="verse" id="b.JOH.11.57">
      <s id="b.JOH.11.57.1">Pariséusha Israer-patri uuntrisha akupainiak "Jesus Pujá nekaamka ujatkata" tiarmiayi.</s>
      <s id="b.JOH.11.57.2">Jesusan sepunam enkeatai tusar tiarmiayi.</s>
     </seg>
    </div>
    <div type="chapter" id="b.JOH.12">
     <seg type="verse" id="b.JOH.12.1">
      <s id="b.JOH.12.1.1">Paskua Jísat jeatin sais tsawant ajasmatai Jesus Petania péprunam wémiayi.</s>
      <s id="b.JOH.12.1.2">Jesus jakamunmaya iniantkimia Nú Rásaru nuin pujumiayi.</s>
     </seg>
     <seg type="verse" id="b.JOH.12.2">
      <s id="b.JOH.12.2.1">Jesus jeamtai ayurawarmiayi.</s>
      <s id="b.JOH.12.2.2">Rásarusha niijiai Yurumámiayi.</s>
      <s id="b.JOH.12.2.3">Mártasha yurumkan iwiasmakmiayi.</s>
     </seg>
     <seg type="verse" id="b.JOH.12.3">
      <s id="b.JOH.12.3.1">Tura Marikia kunkuinian ti kuitjai ritru ajapén sumak itiamiayi.</s>
      <s id="b.JOH.12.3.2">Tura Jesusa nawen kuer ni intiashijiai japirmiayi.</s>
      <s id="b.JOH.12.3.3">Jeasha nu kunkuinjai ti shiir kunkunmiayi.</s>
     </seg>
     <seg type="verse" id="b.JOH.12.4">
      <s id="b.JOH.12.4.1">Jútas Iskariúti, Semunka Uchirí, nui pujumiayi.</s>
      <s id="b.JOH.12.4.2">Niisha Jesusa unuiniamurintiat ukunam Jesusan surukmiayi Máawarat tusa.</s>
      <s id="b.JOH.12.4.3">Niisha Tímiayi</s>
     </seg>
     <seg type="verse" id="b.JOH.12.5">
      <s id="b.JOH.12.5.1">"ṡUrukamtai nu kunkuinian ti kuitjai surukchama Kuítrinchan Súsatniun?"</s>
     </seg>
     <seg type="verse" id="b.JOH.12.6">
      <s id="b.JOH.12.6.1">Kame Kuítrinchan Enentáimtak Tíchamiayi.</s>
      <s id="b.JOH.12.6.2">Antsu unuiniamu Kuítrin wainkia asa Yúpichuch kasamkamniuyayi.</s>
      <s id="b.JOH.12.6.3">Tuma asa nuna Tímiayi.</s>
     </seg>
     <seg type="verse" id="b.JOH.12.7">
      <s id="b.JOH.12.7.1">Tura Jesus Tímiayi "Iniaisata.</s>
      <s id="b.JOH.12.7.2">Wi iwiarnakui kuératniun sumak ikiurtusuiti.</s>
     </seg>
     <seg type="verse" id="b.JOH.12.8">
      <s id="b.JOH.12.8.1">Kuítrincha tuke atumjai íruntsuk.</s>
      <s id="b.JOH.12.8.2">Antsu Wikia atumjai tuke pujuschattajai" Tímiayi.</s>
     </seg>
     <seg type="verse" id="b.JOH.12.9">
      <s id="b.JOH.12.9.1">Israer-shuarsha Jesus Petania péprunam pujan antukar Jesus iistaitsar weriarmiayi.</s>
      <s id="b.JOH.12.9.2">Rásaruncha Jesus jakamunmaya iniantkimiua nusha iyutai tusar wearmiayi.</s>
     </seg>
     <seg type="verse" id="b.JOH.12.10">
      <s id="b.JOH.12.10.1">Túramtai Israer-patri uuntrinkia chichaman jurusarmiayi Rásaru maatai tusar.</s>
     </seg>
     <seg type="verse" id="b.JOH.12.11">
      <s id="b.JOH.12.11.1">Untsurí Israer-shuar Rásaru iniantkimiun nekaawar Israer-patrin ikiukiar Jesusan Enentáimtusarmiayi.</s>
      <s id="b.JOH.12.11.2">Túrawarmatai Rásaruncha Máatniun wakerukarmiayi.</s>
     </seg>
     <seg type="verse" id="b.JOH.12.12">
      <s id="b.JOH.12.12.1">Paskua namperan pachiintiuktajtsa ti Untsurí shuar Jerusarénnum wearmiayi.</s>
      <s id="b.JOH.12.12.2">Kashin tsawar Jesus Nú peprunam Tátinian nekaawarmiayi.</s>
     </seg>
     <seg type="verse" id="b.JOH.12.13">
      <s id="b.JOH.12.13.1">Niisha tintiuki nuké ainis nukan Júurar Jesusan inkiuntai tusar Jíinkiarmiayi.</s>
      <s id="b.JOH.12.13.2">Túrawar untsumainiak "Shiir tati, tiarmiayi.</s>
      <s id="b.JOH.12.13.3">Yusa kakarmarijiai winiana nu Tí pénkeraiti.</s>
      <s id="b.JOH.12.13.4">Israer-shuara uuntri asa shiir Atí" tu untsumiarmiayi.</s>
     </seg>
     <seg type="verse" id="b.JOH.12.14">
      <s id="b.JOH.12.14.1">Jesussha umpuurun Wáiniak entsamkamai.</s>
      <s id="b.JOH.12.14.2">Núnisan aarmaiti Yus-Chichamnum:</s>
     </seg>
     <seg type="verse" id="b.JOH.12.15">
      <s id="b.JOH.12.15.1">"Seun péprunmaya shuara, ashamkairap.</s>
      <s id="b.JOH.12.15.2">Atumí Akupniuri umpuurunam entsamak winiawai."</s>
     </seg>
     <seg type="verse" id="b.JOH.12.16">
      <s id="b.JOH.12.16.1">Nu chichamaik Jesusa unuiniamuri nu Túrunamun nekaacharmiayi.</s>
      <s id="b.JOH.12.16.2">Tura ukunam Jesus nayaimpiniam shiir waketkimtai Enentáimprarmiayi.</s>
      <s id="b.JOH.12.16.3">Ashí Jesusna aarma Núnisan Túrunamiayi.</s>
     </seg>
     <seg type="verse" id="b.JOH.12.17">
      <s id="b.JOH.12.17.1">Jesus Rásarun iwiarsamunmaya iniantkimiun Wáinkiarua Nú shuar nuna áujmatiarmiayi.</s>
     </seg>
     <seg type="verse" id="b.JOH.12.18">
      <s id="b.JOH.12.18.1">Tuma asamtai shuar Jesus nu tujintiamun Túramtai nekaawar Jesusan inkiunktaj tusar Jíinkiarmiayi.</s>
     </seg>
     <seg type="verse" id="b.JOH.12.19">
      <s id="b.JOH.12.19.1">Tura Pariséusha nuamtak tiarmiayi "Iis, penké tujinkiaji.</s>
      <s id="b.JOH.12.19.2">Maa iista, Ashí shuar Niin nemarainiatsuk."</s>
     </seg>
     <seg type="verse" id="b.JOH.12.20">
      <s id="b.JOH.12.20.1">Paskua nampernum Yus shiir awajsatniun Jerusarénnum weriaruka Untsurí nunkanmaya shuar ármiayi.</s>
      <s id="b.JOH.12.20.2">Kriaku apachcha ármiayi.</s>
     </seg>
     <seg type="verse" id="b.JOH.12.21">
      <s id="b.JOH.12.21.1">Niisha Jiripin weantukarmiayi.</s>
      <s id="b.JOH.12.21.2">Kame nu Jiripi Petsaitia péprunmayauyayi.</s>
      <s id="b.JOH.12.21.3">Petsaitia péprusha Kariréa nunkanam awai.</s>
      <s id="b.JOH.12.21.4">Nincha Kriaku apach seainiak "Uunta, Jesusjai chichastaitsar wakeraji" tiarmiayi.</s>
     </seg>
     <seg type="verse" id="b.JOH.12.22">
      <s id="b.JOH.12.22.1">Jiripisha Antresan Werí ujakmiayi.</s>
      <s id="b.JOH.12.22.2">Nuyá niijiai métek tsaninkiar Jesusan weriar ujakarmiayi.</s>
     </seg>
     <seg type="verse" id="b.JOH.12.23">
      <s id="b.JOH.12.23.1">Jesussha Tímiayi "Wi Aents Ajasuitjiana ju tsawantur jeayi.</s>
      <s id="b.JOH.12.23.2">Túramtai shiir Awájnástatjai.</s>
     </seg>
     <seg type="verse" id="b.JOH.12.24">
      <s id="b.JOH.12.24.1">Wi Tájana nu ti nekasaiti.</s>
      <s id="b.JOH.12.24.2">Jinkiaia ántsanketjai.</s>
      <s id="b.JOH.12.24.3">Araachmaka ninki pujatsuk.</s>
      <s id="b.JOH.12.24.4">Antsu araamka tsapain jinkiaichiri kaushmariat nerek ti Untsurí ajatsuk.</s>
      <s id="b.JOH.12.24.5">Núnisnak Wi jakamtai ti Untsurí shuar yamaram iwiaakman takusartatui.</s>
     </seg>
     <seg type="verse" id="b.JOH.12.25">
      <s id="b.JOH.12.25.1">Shuarsha jinkiaia nuke aya ju nunkanam pénker pujustinian Enentáimkiunka ántar pujak nekas iwiaakmarin emenkaktatui.</s>
      <s id="b.JOH.12.25.2">Tura ju nunkanam pénker pujustinian Enentáimtsuk Jákatniuncha ashamchaa Nú shuarka nekas iwiaakman Wáiniak tuke iwiaaku átatui.</s>
     </seg>
     <seg type="verse" id="b.JOH.12.26">
      <s id="b.JOH.12.26.1">Shuar winia átaj takunka nemartusti.</s>
      <s id="b.JOH.12.26.2">Túranka Wi pujajna nui Wíi shuar tuke átatui.</s>
      <s id="b.JOH.12.26.3">Núnisan Wíi shuar winia takatrun Takáa nuna winia Aparsha shiir Enentáimtustatui' Tímiayi.</s>
     </seg>
     <seg type="verse" id="b.JOH.12.27">
      <s id="b.JOH.12.27.1">`Yamaikia Enentáirui ti itiurchat pujajai. ṡWarittiajak.</s>
      <s id="b.JOH.12.27.2">"Aparu, ju Túrunatniunmaya uwemtikrurta" titiajash?</s>
      <s id="b.JOH.12.27.3">Antsu Jú Túrunatniun Táwitjai.</s>
     </seg>
     <seg type="verse" id="b.JOH.12.28">
      <s id="b.JOH.12.28.1">Aparu, wi Túramujai Ashí shuar ame Náarmin shiir Enentáimturarti" Tímiayi Jesus.</s>
      <s id="b.JOH.12.28.2">Tutai nayaimpinmaya chichaman antukarmiayi.</s>
      <s id="b.JOH.12.28.3">"Winia Náarun shiir awajsaitjai tura ataksha shiir awajsattajai" Tímiayi.</s>
     </seg>
     <seg type="verse" id="b.JOH.12.29">
      <s id="b.JOH.12.29.1">Shuarsha nui pujuinia "ipiamtachuashit" tiarmiayi.</s>
      <s id="b.JOH.12.29.2">Tura chikichcha "Nayaimpinmaya suntar Niin chichasai" tiarmiayi.</s>
     </seg>
     <seg type="verse" id="b.JOH.12.30">
      <s id="b.JOH.12.30.1">Jesussha Tímiayi "Wi antuktinian chichaschayi antsu átum nekaatarum tusa chichasai.</s>
     </seg>
     <seg type="verse" id="b.JOH.12.31">
      <s id="b.JOH.12.31.1">Yamaikia nunkanam makumatin jeayi.</s>
      <s id="b.JOH.12.31.2">Tura íwianch ju nunkanam akupniua nu nupetnak ajapnattawai.</s>
     </seg>
     <seg type="verse" id="b.JOH.12.32">
      <s id="b.JOH.12.32.1">Tura numiniam awajnaintai Ashí nunkanmayanka shuar Enentáimturartatui" Tímiayi.</s>
     </seg>
     <seg type="verse" id="b.JOH.12.33">
      <s id="b.JOH.12.33.1">Juna taku Krúsnum Jákatniun ujakmiayi.</s>
     </seg>
     <seg type="verse" id="b.JOH.12.34">
      <s id="b.JOH.12.34.1">Shuarsha awajirar tiarmiayi "Yaunchu Yus akupkamu papiniumia áujsar nékaji.</s>
      <s id="b.JOH.12.34.2">Kristu tutai tuke Jáatsuk iwiaaku pujustiniaiti. ṡItiurak nuikia "Aents Ajasu numiniam awajnaitniuiti" tame?</s>
      <s id="b.JOH.12.34.3">Aents Ajasuka Krístuchukait, Yus anaikiamu.</s>
      <s id="b.JOH.12.34.4">Núchaitkiuinkia Aents Ajasuka yait?" tiarmiayi.</s>
     </seg>
     <seg type="verse" id="b.JOH.12.35">
      <s id="b.JOH.12.35.1">Nuinkia Jesus Tímiayi "Wi Tsáapninia aintsanketjai.</s>
      <s id="b.JOH.12.35.2">Tsáapnisha Atumíin aya ishichik tsawantin Tsáapniartatui.</s>
      <s id="b.JOH.12.35.3">Tsáapin ana juik wekasatarum kirit ajatsain.</s>
      <s id="b.JOH.12.35.4">Kame kiritniunam wekaana nusha nékatsui itiuranimpia wea.</s>
     </seg>
     <seg type="verse" id="b.JOH.12.36">
      <s id="b.JOH.12.36.1">Tsáapnin Wáinkiuram niin Enentáimtustarum.</s>
      <s id="b.JOH.12.36.2">Túrakrum winia Tsáapnintrui wekasattarme."</s>
      <s id="b.JOH.12.36.3">Jesussha nuna ti wémiayi uumak pujustaj tusa.</s>
     </seg>
     <seg type="verse" id="b.JOH.12.37">
      <s id="b.JOH.12.37.1">Jesus aentsti tujintiamun ti Untsurí Túramtaisha Niin Enentáimtuscharmiayi.</s>
     </seg>
     <seg type="verse" id="b.JOH.12.38">
      <s id="b.JOH.12.38.1">Yúsnan etserin Isayas yaunchu aarma uminkiatniuyi: "Uunta, ṡya ii ujam antukuit.</s>
      <s id="b.JOH.12.38.2">Yusa kakarmarisha yana iniaktusuit?" tu aarmaiti.</s>
     </seg>
     <seg type="verse" id="b.JOH.12.39">
      <s id="b.JOH.12.39.1">Nuna uminiak Jesusan Enentáimtuscharmiayi.</s>
      <s id="b.JOH.12.39.2">Tura nu arantcha Isayas aarmiayi:</s>
     </seg>
     <seg type="verse" id="b.JOH.12.40">
      <s id="b.JOH.12.40.1">"Yus niin kusuru awajsaiti tura ni Enentáincha Kátsuram awajsaiti.</s>
      <s id="b.JOH.12.40.2">Ni jiijiai iimsain tusa tura ni Enentáijiai nekaawain tusa Túraiti.</s>
      <s id="b.JOH.12.40.3">Kame ni tunaari iisar Enentáimtuiniakui Yus niin Tsuárainti" tu aarmaiti.</s>
     </seg>
     <seg type="verse" id="b.JOH.12.41">
      <s id="b.JOH.12.41.1">Isayas yaunchu Jesusan nayaimpiniam ti shiir pujan Wáiniak nuna Tímiayi.</s>
     </seg>
     <seg type="verse" id="b.JOH.12.42">
      <s id="b.JOH.12.42.1">Tuma ain Untsurí Israer-shuarsha tura ni uuntrinmayasha Jesusan nekas Enentáimtusarmiayi.</s>
      <s id="b.JOH.12.42.2">Tura niisha Pariséun ashamainiak paant Tícharmiayi.</s>
      <s id="b.JOH.12.42.3">Israer-shuara iruntairiya jiiki awetamaij tusa ashammiarmiayi.</s>
     </seg>
     <seg type="verse" id="b.JOH.12.43">
      <s id="b.JOH.12.43.1">Yus shiir Enentáimtursati tutsuk antsu shuar shiir Enentáimtursati tusar Túrawarmiayi.</s>
     </seg>
     <seg type="verse" id="b.JOH.12.44">
      <s id="b.JOH.12.44.1">Jesus kakantar untsumuk Tímiayi "Winia Enentáimturuk aya Winiak Enentáimturtsui antsu winia Aparun Winia akuptukua nunasha Enentáimtawai.</s>
     </seg>
     <seg type="verse" id="b.JOH.12.45">
      <s id="b.JOH.12.45.1">Winia Wáitkiusha Winia Aparnasha Wáinui.</s>
     </seg>
     <seg type="verse" id="b.JOH.12.46">
      <s id="b.JOH.12.46.1">Wikia Tsáapnin asan Winia Enentáimturainia nuka kiritniunam wekasain tusan ju nunkanam Táwitjai.</s>
     </seg>
     <seg type="verse" id="b.JOH.12.47">
      <s id="b.JOH.12.47.1">Shuáran sumamtikiatniun Táchaitjai antsu uwemtikratniun Táwitjai.</s>
      <s id="b.JOH.12.47.2">Tuma asamtai shuar winia chichamprun antuk Umíachkunka sumamaiti.</s>
      <s id="b.JOH.12.47.3">Tura Wikia sumamtikiachuitjai.</s>
     </seg>
     <seg type="verse" id="b.JOH.12.48">
      <s id="b.JOH.12.48.1">Winia nakitrur chichampruncha Enentáimtachuka sumamtikiamuiti.</s>
      <s id="b.JOH.12.48.2">Wi timiaj nuka amuukatin tsawantai niin sumamtikiattawai.</s>
     </seg>
     <seg type="verse" id="b.JOH.12.49">
      <s id="b.JOH.12.49.1">Wi Enentáimmiajain chichaatsjai.</s>
      <s id="b.JOH.12.49.2">Winia Apar akattur akuptukuiti.</s>
      <s id="b.JOH.12.49.3">Tura chichastinia nuna surusuiti.</s>
     </seg>
     <seg type="verse" id="b.JOH.12.50">
      <s id="b.JOH.12.50.1">Wisha nékajai, Ashí winia Apar akupeamuka yamaram iwiaakman tuke amuukashtinian Súawai.</s>
      <s id="b.JOH.12.50.2">Tuma asamtai winia Apar Túrutmia Núnisnak tajai" Tímiayi Jesus.</s>
     </seg>
    </div>
    <div type="chapter" id="b.JOH.13">
     <seg type="verse" id="b.JOH.13.1">
      <s id="b.JOH.13.1.1">Paskua Jísat jeatin Chikichík tsawant ajasmatai Jesusa tsawantri jeatemayi.</s>
      <s id="b.JOH.13.1.2">Túramtai ju nunkan ikiuki ni Aparíin wétiniuyi.</s>
      <s id="b.JOH.13.1.3">Jesussha nuna nekaamiayi.</s>
      <s id="b.JOH.13.1.4">Ashí Níiniun ju nunkanam pujuinian tuke anea asa Amúamunmasha yapajitsuk tuke aneemiayi.</s>
     </seg>
     <seg type="verse" id="b.JOH.13.2">
      <s id="b.JOH.13.2.1">Nu tsawantaisha murikiun Yúatin ármiayi.</s>
      <s id="b.JOH.13.2.2">Tura Yurumátin jeatsain, uunt iwianch Semunka Uchirí Jútas Iskariúti Enentáin Jesusan surukat tusa Enentáimtikramiayi.</s>
     </seg>
     <seg type="verse" id="b.JOH.13.3">
      <s id="b.JOH.13.3.1">Tura Jesus Yusaiya tau asa waketkitniuyi.</s>
      <s id="b.JOH.13.3.2">Tura Yus Apa Ashí mash susamiayi akupin Atí tusa.</s>
      <s id="b.JOH.13.3.3">Jesussha nuna Nekáa</s>
     </seg>
     <seg type="verse" id="b.JOH.13.4">
      <s id="b.JOH.13.4.1">Chíkich yurumuk pujuiniai wajakmiayi.</s>
      <s id="b.JOH.13.4.2">Tura pushirin aimiak awankéman emenmamamiayi.</s>
     </seg>
     <seg type="verse" id="b.JOH.13.5">
      <s id="b.JOH.13.5.1">Nuyá nijiaamatainium entsan Yará ni unuiniamuri nawen nijiatramiayi.</s>
      <s id="b.JOH.13.5.2">Tura awankémjai japirmiayi.</s>
     </seg>
     <seg type="verse" id="b.JOH.13.6">
      <s id="b.JOH.13.6.1">Semun Pítrunam jeamtai Pítiur Tímiayi "Uunta, ṡWinia nawer nijiartaj tamek?"</s>
     </seg>
     <seg type="verse" id="b.JOH.13.7">
      <s id="b.JOH.13.7.1">Jesussha Tímiayi "Wi Túrajna nu Yamái nékatsme tura ukunam nekaattame."</s>
     </seg>
     <seg type="verse" id="b.JOH.13.8">
      <s id="b.JOH.13.8.1">Tura Pítiur Tímiayi "Penké winia nawer nijiarchattame."</s>
      <s id="b.JOH.13.8.2">Jesussha Tímiayi "Wi nijiaachkuinkia Wijiai tsaninkia pujuschamniaitme."</s>
     </seg>
     <seg type="verse" id="b.JOH.13.9">
      <s id="b.JOH.13.9.1">Tutai Semun Pítiur Tímiayi "Nuinkia, Uunta, aya nawerkechu antsu uwejrusha tura muukarsha nijiatrurta."</s>
     </seg>
     <seg type="verse" id="b.JOH.13.10">
      <s id="b.JOH.13.10.1">Tura Jesus Tímiayi "Yamái mainkia Ayashí shiir asamtai aya nawenin Nijiamártiniaiti.</s>
      <s id="b.JOH.13.10.2">Atumí Enentáin Ashí pénkeraitrume.</s>
      <s id="b.JOH.13.10.3">Túrasha Ashí shuarcha" Tímiayi.</s>
     </seg>
     <seg type="verse" id="b.JOH.13.11">
      <s id="b.JOH.13.11.1">Kame Jútas Niin suruktinian Nekáa "Ashí shuarcha" Tímiayi.</s>
     </seg>
     <seg type="verse" id="b.JOH.13.12">
      <s id="b.JOH.13.12.1">Jesussha nijiar umik ni pushirin entsarmiayi.</s>
      <s id="b.JOH.13.12.2">Tura atak pujus Tímiayi "ṡAtumsha Wi Túrajna nu nekaarmek?</s>
     </seg>
     <seg type="verse" id="b.JOH.13.13">
      <s id="b.JOH.13.13.1">Wi Atumí Uuntri asamtai nekas "Uunta" Túrutrume.</s>
      <s id="b.JOH.13.13.2">Nusha pénkeraiti.</s>
     </seg>
     <seg type="verse" id="b.JOH.13.14">
      <s id="b.JOH.13.14.1">Tura Jintinniuitiatan tura Uuntaitiatan Atumí nawen nijiarchajak.</s>
      <s id="b.JOH.13.14.2">Atumsha Núnisrumek nuamtak Náwem nijiatnairatarum.</s>
     </seg>
     <seg type="verse" id="b.JOH.13.15">
      <s id="b.JOH.13.15.1">Atumin nekapruatsan Túramjai.</s>
      <s id="b.JOH.13.15.2">Atumsha Núnisrumek Túratarum.</s>
     </seg>
     <seg type="verse" id="b.JOH.13.16">
      <s id="b.JOH.13.16.1">Ti nekasan tajai.</s>
      <s id="b.JOH.13.16.2">Takarniuka ni uuntri nankaamaschaiti.</s>
      <s id="b.JOH.13.16.3">Akupkamusha akupea nuna nankaamaschaiti.</s>
     </seg>
     <seg type="verse" id="b.JOH.13.17">
      <s id="b.JOH.13.17.1">Nu nekaarum Túrakrumka shiir átatrume.'</s>
     </seg>
     <seg type="verse" id="b.JOH.13.18">
      <s id="b.JOH.13.18.1">`Tura Tájana nuna Ashí Tátsujrume.</s>
      <s id="b.JOH.13.18.2">Anaikiaitiaj Núnaka Wi nékajai.</s>
      <s id="b.JOH.13.18.3">Tura Yus-Chicham uminkiatniuiti, nékajai.</s>
      <s id="b.JOH.13.18.4">Ju aarmaiti: "Wijiai yurumna nu winia nemasur ajasai."</s>
     </seg>
     <seg type="verse" id="b.JOH.13.19">
      <s id="b.JOH.13.19.1">Nuka Túmatsain ujaajrume.</s>
      <s id="b.JOH.13.19.2">Nuyá Túrunamtai Yusa Uchiríntjai nusha paant nekaattarme.</s>
     </seg>
     <seg type="verse" id="b.JOH.13.20">
      <s id="b.JOH.13.20.1">Wi Tájana nu nekasaiti.</s>
      <s id="b.JOH.13.20.2">Shuar Wi akupeaj nuna shiir itiaakka Winiasha shiir itiaarui.</s>
      <s id="b.JOH.13.20.3">Tura Winia shiir itiaarna nusha Winia Akuptukuncha itiaawai" Tímiayi.</s>
     </seg>
     <seg type="verse" id="b.JOH.13.21">
      <s id="b.JOH.13.21.1">Nuna ti, Jesus ni Enentáin ti itiurchat Enentáimpramiayi.</s>
      <s id="b.JOH.13.21.2">Tura paant Tímiayi "Nekas tajai, chikichik jui atumjai pujana nu Winia surutkattawai."</s>
     </seg>
     <seg type="verse" id="b.JOH.13.22">
      <s id="b.JOH.13.22.1">Tutai ni unuiniamuri nuamtak iiniaisar "ṡYanak ta?" tiarmiayi.</s>
     </seg>
     <seg type="verse" id="b.JOH.13.23">
      <s id="b.JOH.13.23.1">Chikichík unuiniamuri, Jesus ti aneamu, Niijiai tsanin yurumuk pujumiayi.</s>
     </seg>
     <seg type="verse" id="b.JOH.13.24">
      <s id="b.JOH.13.24.1">Tuma asamtai Semun Pítiur ni uwejéjai iniakmas "Aniasta, ṡyanak áujmata?"</s>
      <s id="b.JOH.13.24.2">Tímiayi.</s>
     </seg>
     <seg type="verse" id="b.JOH.13.25">
      <s id="b.JOH.13.25.1">Tutai Jesusan áyanmatsan aniasmiayi. "ṡYait, Uunta?"</s>
      <s id="b.JOH.13.25.2">Tímiayi.</s>
     </seg>
     <seg type="verse" id="b.JOH.13.26">
      <s id="b.JOH.13.26.1">Jesussha ayak "Tantan Túumnium ajunkan susattaj Núiti" Tímiayi.</s>
      <s id="b.JOH.13.26.2">Nújain tantan Túumnium ajun Semunka Uchirín Jútas Iskariútin susamiayi.</s>
     </seg>
     <seg type="verse" id="b.JOH.13.27">
      <s id="b.JOH.13.27.1">Tura Wárik Jútas tantan achikmatai íwianch ni Enentáin wayamiayi.</s>
      <s id="b.JOH.13.27.2">Nuyá Jesus Tímiayi "Túrattamna nu Wárik Túrata."</s>
     </seg>
     <seg type="verse" id="b.JOH.13.28">
      <s id="b.JOH.13.28.1">Tura Ashí nui yurumainiak pujuarmia nusha wariniak ta tusa nekaacharmiayi.</s>
     </seg>
     <seg type="verse" id="b.JOH.13.29">
      <s id="b.JOH.13.29.1">"Kuítrincha kuit Súsarta" Tátsuash tu Enentáimprarmiayi.</s>
      <s id="b.JOH.13.29.2">Tura chikichcha "nampernum Yurumátin atsumajnia nu sumakta" Tátsuash, tu Enentáimprarmiayi.</s>
      <s id="b.JOH.13.29.3">Jútas Kuítian Wáinin asamtai tu Enentáimprarmiayi.</s>
     </seg>
     <seg type="verse" id="b.JOH.13.30">
      <s id="b.JOH.13.30.1">Jútas tantan yua kashi ajasmanum Jíinkimiayi.</s>
     </seg>
     <seg type="verse" id="b.JOH.13.31">
      <s id="b.JOH.13.31.1">Jútas Jíinkimtai Jesus Tímiayi "Wi Aents Ajasu asamtai winia kakarmar yamaikia paant átatui.</s>
      <s id="b.JOH.13.31.2">Tura wi Túramujai Yusa kakarmarisha ti paant átatui.</s>
     </seg>
     <seg type="verse" id="b.JOH.13.32">
      <s id="b.JOH.13.32.1">Wi Yusa kakarmarin paant awajeakui Wisha ni Uchirí asamtai winia kakarmarnasha Yuska Wárik paant awajsattawai.</s>
     </seg>
     <seg type="verse" id="b.JOH.13.33">
      <s id="b.JOH.13.33.1">Uchichiru, atumjai ti Untsurí tsawant pujuschattajai yamaikia.</s>
      <s id="b.JOH.13.33.2">Wi Israer-shuaran Tímiaj Nútiksanak atumin Tájarme.</s>
      <s id="b.JOH.13.33.3">Atumsha Winia Eátkáttarme tura wi wéamunam winishtatrume.</s>
     </seg>
     <seg type="verse" id="b.JOH.13.34">
      <s id="b.JOH.13.34.1">Ju yamaram akupeamun amaajai nuamtak mai anenai ajatarum tusan.</s>
      <s id="b.JOH.13.34.2">Wi atumin aneajrumna Núnisrumek atumsha nuamtak mai anenai ajatniuitrume.</s>
     </seg>
     <seg type="verse" id="b.JOH.13.35">
      <s id="b.JOH.13.35.1">Anenaiyakrumninkia nujai Ashí shuar "Kristu unuiniamuri ainiawai" Túramartatui.</s>
     </seg>
     <seg type="verse" id="b.JOH.13.36">
      <s id="b.JOH.13.36.1">Semun Pítiur Jesusan aniasmiayi "Uunta, ṡtua wéam?"</s>
      <s id="b.JOH.13.36.2">Jesussha Tímiayi "Wi wéajna nui yamaikia winichminiaitrume.</s>
      <s id="b.JOH.13.36.3">Tura ukunam winittiarme."</s>
     </seg>
     <seg type="verse" id="b.JOH.13.37">
      <s id="b.JOH.13.37.1">Nuyá Pítiur Tímiayi "Uunta, ṡurukamtai yamaikia winichminiaitiaj?</s>
      <s id="b.JOH.13.37.2">Amin Yáintajtsan jakataj tajai."</s>
     </seg>
     <seg type="verse" id="b.JOH.13.38">
      <s id="b.JOH.13.38.1">Jesussha Tímiayi "ṡNekasmek Táme?</s>
      <s id="b.JOH.13.38.2">Ti nekas Tájame, atash shiniatsain Winia Menáintiú natsantrurtatme" Tímiayi.</s>
     </seg>
    </div>
    <div type="chapter" id="b.JOH.14">
     <seg type="verse" id="b.JOH.14.1">
      <s id="b.JOH.14.1.1">"Kúntuts pujusairap.</s>
      <s id="b.JOH.14.1.2">Yus Enentáimtustarum, Winiasha Enentáimtursatarum.</s>
     </seg>
     <seg type="verse" id="b.JOH.14.2">
      <s id="b.JOH.14.2.1">Winia Aparuí átum pujustin ti ankant awai.</s>
      <s id="b.JOH.14.2.2">Tura nuna iwiarataj tusan Aparuí wéajai, nekasaiti.</s>
      <s id="b.JOH.14.2.3">Nekaschaitkiuinkia ṡitiurak ujakaajrum?</s>
     </seg>
     <seg type="verse" id="b.JOH.14.3">
      <s id="b.JOH.14.3.1">Tura iwiaaran amukan ataksha Tátatjai.</s>
      <s id="b.JOH.14.3.2">Tura tana yaruaktatjarme, wi pujamunam atumsha Pujusúk tusan.</s>
     </seg>
     <seg type="verse" id="b.JOH.14.4">
      <s id="b.JOH.14.4.1">Wi wéaj nu nékarme tura jintiasha nékarme" Tímiayi Jesus.</s>
     </seg>
     <seg type="verse" id="b.JOH.14.5">
      <s id="b.JOH.14.5.1">Tumas Tímiayi "Uunta, Ame weam nu nékatsji. ṡJintiasha itiurak nekaattaj~i?"</s>
     </seg>
     <seg type="verse" id="b.JOH.14.6">
      <s id="b.JOH.14.6.1">Jesussha Tímiayi "Wi nekas Jíntiaitjai.</s>
      <s id="b.JOH.14.6.2">Wíjiainchu wekaana nuka winia Aparuí jeatniun penké tujintiawai.</s>
      <s id="b.JOH.14.6.3">Tura Wisha tuke nekas tiniu asan nekas ana nuna Shuáran nékamtikiajai.</s>
      <s id="b.JOH.14.6.4">Wisha Shuáran yamaram iwiaakman tuke amuukashtinian Súwitjai.</s>
     </seg>
     <seg type="verse" id="b.JOH.14.7">
      <s id="b.JOH.14.7.1">Winia nékarkurmeka winia Aparsha nekaawaintrume.</s>
      <s id="b.JOH.14.7.2">Yamaisha Nii Wáinkia asarum nékarme" Tímiayi.</s>
     </seg>
     <seg type="verse" id="b.JOH.14.8">
      <s id="b.JOH.14.8.1">Nuinkia Jiripisha Tímiayi "Uunta, Apasha Wáinkiarka maak."</s>
     </seg>
     <seg type="verse" id="b.JOH.14.9">
      <s id="b.JOH.14.9.1">Jesussha Tímiayi "Jiripi, atumjai ti pujusu aisha ṡtuke nékartsumek?</s>
      <s id="b.JOH.14.9.2">Winia Wáitkia nuka Winia Aparnasha Wáinkiaiti. ṡItiurak, nuikia, "Apasha Wáinkiarka maak" tame?</s>
     </seg>
     <seg type="verse" id="b.JOH.14.10">
      <s id="b.JOH.14.10.1">Winia Aparjai tsaninkian pujakun tura winia Aparsha Wijiai pujakui tuke chikichkiitji. ṡNu nékatsrumek?</s>
      <s id="b.JOH.14.10.2">Wi Tájarmena nu Winia chichampruchuiti.</s>
      <s id="b.JOH.14.10.3">Yus Apa Winí pujak ni wakeramun takaawai.</s>
     </seg>
     <seg type="verse" id="b.JOH.14.11">
      <s id="b.JOH.14.11.1">Nekaatarum.</s>
      <s id="b.JOH.14.11.2">Wisha winia Aparjai tsaninkia pujakur nekas chikichkiitji.</s>
      <s id="b.JOH.14.11.3">"Nu chicham itiurchataiti" Enentáimkiurmeka wi Túramu nuikia Enentáimpratarum.</s>
      <s id="b.JOH.14.11.4">Wi Túramujai chikichik ájinia nu Páantchakait.</s>
     </seg>
     <seg type="verse" id="b.JOH.14.12">
      <s id="b.JOH.14.12.1">Wi Tájarmena nu ti nekasaiti.</s>
      <s id="b.JOH.14.12.2">Winia Enentáimturna nu Wi Túrajna nuna Túrattawai.</s>
      <s id="b.JOH.14.12.3">Tura winia Aparuí wéakui nuna nankaamas tujintiamun Túrattawai.</s>
     </seg>
     <seg type="verse" id="b.JOH.14.13">
      <s id="b.JOH.14.13.1">Ashí Winia Enentáimtursarum seatrumna nuna amastatjai.</s>
      <s id="b.JOH.14.13.2">Nújainkia winia Apar shiir awajnastatui.</s>
     </seg>
     <seg type="verse" id="b.JOH.14.14">
      <s id="b.JOH.14.14.1">Winia Enentáimtursarum seakrumninkia Ashí Túrattajai' Tímiayi.</s>
     </seg>
     <seg type="verse" id="b.JOH.14.15">
      <s id="b.JOH.14.15.1">`Atumsha anentkurmeka winia chichamur umiktarum.</s>
     </seg>
     <seg type="verse" id="b.JOH.14.16">
      <s id="b.JOH.14.16.1">Tura wéakun winia Aparun chikichan akupturmakti tusan seattajai.</s>
      <s id="b.JOH.14.16.2">Niisha atumjai tuke pujak atsantamprartatui.</s>
     </seg>
     <seg type="verse" id="b.JOH.14.17">
      <s id="b.JOH.14.17.1">Nusha Yusa Wakaníinti.</s>
      <s id="b.JOH.14.17.2">Yus-shuarcha Niin nekaachmin ainiawai.</s>
      <s id="b.JOH.14.17.3">Tuma asamtai ni Enentáin wayachminiaiti.</s>
      <s id="b.JOH.14.17.4">Antsu átumka atumi Enentáin pujakui Nii nékarme.</s>
      <s id="b.JOH.14.17.5">Niisha Atumí Enentáin tuke pujustatui.</s>
     </seg>
     <seg type="verse" id="b.JOH.14.18">
      <s id="b.JOH.14.18.1">Mitiaikia aitkiasnak ikiukchattajrume.</s>
      <s id="b.JOH.14.18.2">Atumíin atak Tátatjai.</s>
     </seg>
     <seg type="verse" id="b.JOH.14.19">
      <s id="b.JOH.14.19.1">Ishichik tsawant nankaamasmatai Chíkich shuar irunna nu Wáitkiachartatui.</s>
      <s id="b.JOH.14.19.2">Tura Wi iwiaaku asamtai átumka nu iwiaakmajai pujustatrume.</s>
      <s id="b.JOH.14.19.3">Tuma asarum Wáitkiattarme.</s>
     </seg>
     <seg type="verse" id="b.JOH.14.20">
      <s id="b.JOH.14.20.1">Tura nu tsawantai ju nekaattarme.</s>
      <s id="b.JOH.14.20.2">Wisha winia Aparjai tsaninkia pujakur chikichkiitji.</s>
      <s id="b.JOH.14.20.3">Núnisnak Wisha atumjai tsaninkian pujajai.</s>
      <s id="b.JOH.14.20.4">Tura atumsha Wijiai tsaninkia pujarme.</s>
     </seg>
     <seg type="verse" id="b.JOH.14.21">
      <s id="b.JOH.14.21.1">Shuar Winia anentuka wi akupkamun Nekáa Umíawai.</s>
      <s id="b.JOH.14.21.2">Nú shuarnaka winia Aparsha aneawai.</s>
      <s id="b.JOH.14.21.3">Wisha niin aneajai tura nekarati tusan iniaktustatjai."</s>
      <s id="b.JOH.14.21.4">Jesus nuna Tímiayi.</s>
     </seg>
     <seg type="verse" id="b.JOH.14.22">
      <s id="b.JOH.14.22.1">Chíkich Jútas, Iskariútichu, Tímiayi "Uunta, ṡurukamtai Ashí shuarnum iniaktutskesha aya iin iniaktustatam?"</s>
     </seg>
     <seg type="verse" id="b.JOH.14.23">
      <s id="b.JOH.14.23.1">Jesus Tímiayi "Winia anentuka Tájana nuna Enentáimtawai.</s>
      <s id="b.JOH.14.23.2">Winia Aparsha nu shuaran aneattawai.</s>
      <s id="b.JOH.14.23.3">Tura Wisha winia Aparnum nu shuarjai tsaninkia pujustatji.</s>
     </seg>
     <seg type="verse" id="b.JOH.14.24">
      <s id="b.JOH.14.24.1">Antsu Winia anentchaka Tájana nuna Enentáimtatsui.</s>
      <s id="b.JOH.14.24.2">Atum ántarmena Nú chichamka Wíniachuiti, antsu Yus Apa Winia akuptukua Núnaiti' Tímiayi.</s>
     </seg>
     <seg type="verse" id="b.JOH.14.25">
      <s id="b.JOH.14.25.1">`Atumjai tuke pujakun nuna Tájarme.</s>
     </seg>
     <seg type="verse" id="b.JOH.14.26">
      <s id="b.JOH.14.26.1">Yus Apa ni Shiir Wakanin atumin Yáinmak atsantamprarat tusa akupturmaktatrume.</s>
      <s id="b.JOH.14.26.2">Wi seam Túrattawai.</s>
      <s id="b.JOH.14.26.3">Nu Wakancha Ashí Wi ujakjarmena nuna atak Enentáimtikramprar Ashí unuitiamprartatui' Tímiayi.</s>
     </seg>
     <seg type="verse" id="b.JOH.14.27">
      <s id="b.JOH.14.27.1">`Imiatkinchanum pujustarum.</s>
      <s id="b.JOH.14.27.2">Imiatkinchanum pujajna Núnisrumek pujustarum tusan amaajai.</s>
      <s id="b.JOH.14.27.3">Jú nunkanmanka warastin Wáinkiashtatrume.</s>
      <s id="b.JOH.14.27.4">Antsu itiurchatnum pujayatrumkesha Wijiai imiatkinchanum pujustatrume.</s>
      <s id="b.JOH.14.27.5">Ashamtsuk pujustarum.</s>
      <s id="b.JOH.14.27.6">Itiurchat Enentáimprairap.</s>
     </seg>
     <seg type="verse" id="b.JOH.14.28">
      <s id="b.JOH.14.28.1">Nuik timiaj nu antukmarme.</s>
      <s id="b.JOH.14.28.2">Aparuí wena atak Atumiín Tátatjai.</s>
      <s id="b.JOH.14.28.3">Winia Aparka Wijiai nankaamas uuntaiti.</s>
      <s id="b.JOH.14.28.4">Tuma asamtai ti nekas anentkurmeka "Aparuí wéajai" takui Ashí warasaarme.</s>
     </seg>
     <seg type="verse" id="b.JOH.14.29">
      <s id="b.JOH.14.29.1">Nuka Túmatsain ujaajrume.</s>
      <s id="b.JOH.14.29.2">Túrunamtai Nuyá Winia Enentáimtursattarme" Tímiayi.</s>
     </seg>
     <seg type="verse" id="b.JOH.14.30">
      <s id="b.JOH.14.30.1">`Jú nunkanmayan akupin winiakui atumjai Núkap chichaschattajai yamaikia.</s>
      <s id="b.JOH.14.30.2">Wíniaka nupettukchamniaiti.</s>
     </seg>
     <seg type="verse" id="b.JOH.14.31">
      <s id="b.JOH.14.31.1">Tura Wikia winia Aparun aneajai tura Nii akupturkama nuna tuke Túrajai.</s>
      <s id="b.JOH.14.31.2">Ashí shuar nuna nekaawarti tusa Ashí Túrunatniuiti.</s>
      <s id="b.JOH.14.31.3">Wajaktiarum.</s>
      <s id="b.JOH.14.31.4">Juyá Wetái' Tímiayi.</s>
     </seg>
    </div>
    <div type="chapter" id="b.JOH.15">
     <seg type="verse" id="b.JOH.15.1">
      <s id="b.JOH.15.1.1">`Winia iwiaakmarun amaakun numi arakma aintsanketjai.</s>
      <s id="b.JOH.15.1.2">Wikia kampuintjai atumsha kanawentrume.</s>
      <s id="b.JOH.15.1.3">Winia Aparsha arakan Wáiniua Núnisaiti.</s>
     </seg>
     <seg type="verse" id="b.JOH.15.2">
      <s id="b.JOH.15.2.1">Winia kanawernasha nereatsna Núnaka tsupik ájapeawai.</s>
      <s id="b.JOH.15.2.2">Tura nereana Núnaka Púruawai Nú nukap nerekat tusa.</s>
     </seg>
     <seg type="verse" id="b.JOH.15.3">
      <s id="b.JOH.15.3.1">Wi ujakjarmena nujai puruarmaitrume.</s>
     </seg>
     <seg type="verse" id="b.JOH.15.4">
      <s id="b.JOH.15.4.1">Numí kanawesha kampuin áchitkiachkunka ninki nerekchamniaiti.</s>
      <s id="b.JOH.15.4.2">Núnisrumek atumsha Winí áchitkiachkurmeka nerekchamniaitrume.</s>
      <s id="b.JOH.15.4.3">Wi atumjai áchitkiaj Núnisrumek atumsha Winí tuke áchitkia atarum' Tímiayi.</s>
     </seg>
     <seg type="verse" id="b.JOH.15.5">
      <s id="b.JOH.15.5.1">`Wikia kampuintjai atumsha kanawentrume.</s>
      <s id="b.JOH.15.5.2">Kampuinkia kanawen áchitkia Núnisnak achiakjarme.</s>
      <s id="b.JOH.15.5.3">Tura kanawe ni kampuinin áchitkia Núnisrum Winí áchitkia atarum.</s>
      <s id="b.JOH.15.5.4">Túrakrumka Núkap nerektatrume.</s>
      <s id="b.JOH.15.5.5">Antsu Wíjiainchuka pénker Túratin penké tujintiarme.</s>
     </seg>
     <seg type="verse" id="b.JOH.15.6">
      <s id="b.JOH.15.6.1">Winí áchitkiachuka ajapam kukartatui.</s>
      <s id="b.JOH.15.6.2">Kanawesha kukarmatai shuar irumkar aesawartatui' Tímiayi.</s>
     </seg>
     <seg type="verse" id="b.JOH.15.7">
      <s id="b.JOH.15.7.1">`Tuke Winí áchitkiaitkiurmeka tura winia chichamprusha kajinmattsuk emetarmeka átum wakerarmena nu seakrumin amastatjai.</s>
     </seg>
     <seg type="verse" id="b.JOH.15.8">
      <s id="b.JOH.15.8.1">Atum Núkap nereakrumninkia Ashí shuar "Nekas Jesusa unuiniamurinti" Túramartatui tura winia Aparnasha shiir awajsartatui.</s>
     </seg>
     <seg type="verse" id="b.JOH.15.9">
      <s id="b.JOH.15.9.1">Winia Apar anenna Nútiksanak Wisha atumin aneajrume.</s>
      <s id="b.JOH.15.9.2">Winia aneamur tuke atarum.</s>
     </seg>
     <seg type="verse" id="b.JOH.15.10">
      <s id="b.JOH.15.10.1">Winia Aparu akupkamurin umiakun tuke ni aneamurintjai.</s>
      <s id="b.JOH.15.10.2">Núnisrumek winia akupkamur umiakrumka tuke winia aneamur átatrume' Tímiayi.</s>
     </seg>
     <seg type="verse" id="b.JOH.15.11">
      <s id="b.JOH.15.11.1">`Wi waraajna aintsarmek warastarum tusan nuna Tájarme.</s>
      <s id="b.JOH.15.11.2">Tura ti shiir warastatrume.</s>
     </seg>
     <seg type="verse" id="b.JOH.15.12">
      <s id="b.JOH.15.12.1">Wi akupkamu Júiti: "Wi aneajrumna Nútiksarmek Ashí anenaitiarum."</s>
     </seg>
     <seg type="verse" id="b.JOH.15.13">
      <s id="b.JOH.15.13.1">Shuar ni amikrin Yáintaj tusa jakanka ti anenkartichukait.</s>
     </seg>
     <seg type="verse" id="b.JOH.15.14">
      <s id="b.JOH.15.14.1">Wi akupeamu takaakrumka atumsha winia amikruitrume.</s>
     </seg>
     <seg type="verse" id="b.JOH.15.15">
      <s id="b.JOH.15.15.1">Takarniuka ni uuntri takaana nuna nékatsui.</s>
      <s id="b.JOH.15.15.2">Tuma asamtai "winia takarniuruitrume" Tátsujrume.</s>
      <s id="b.JOH.15.15.3">Antsu Ashí winia Apar Táman ujaku asan "winia amikruitrume" Tájarme.</s>
     </seg>
     <seg type="verse" id="b.JOH.15.16">
      <s id="b.JOH.15.16.1">Aya Atumí Enentáimsamurijiain Wíi shuar ajaschamarme.</s>
      <s id="b.JOH.15.16.2">Antsu akatramur ajastarum tusan atumniaka achikjarme Wi.</s>
      <s id="b.JOH.15.16.3">Winia takatur takastiniaitrume.</s>
      <s id="b.JOH.15.16.4">Túrarum pénker Túratniuitrume nerektinia aintsarmek.</s>
      <s id="b.JOH.15.16.5">Tura nu nere amuutsuk tuke átiniaiti.</s>
      <s id="b.JOH.15.16.6">Tuma asamtai winia Apar searmena nuna amastatui.</s>
     </seg>
     <seg type="verse" id="b.JOH.15.17">
      <s id="b.JOH.15.17.1">Júnaka akupeajrume: Nuamtak mai anenai ajatarum' Tímiayi.</s>
     </seg>
     <seg type="verse" id="b.JOH.15.18">
      <s id="b.JOH.15.18.1">`Ju nunkanmaya shuar Winia emka nakitrurar atumniasha nakitramarme.</s>
     </seg>
     <seg type="verse" id="b.JOH.15.19">
      <s id="b.JOH.15.19.1">Atumsha ju nunkanmaya shuaraitkiurminkia niiniua Nútiksan anenmaintrume.</s>
      <s id="b.JOH.15.19.2">Antsu Wíi shuar ajastarum tusan ju nunkanmaya achikmajrume.</s>
      <s id="b.JOH.15.19.3">Túramtai nekas ju nunkanmayanchuitrume yamaikia.</s>
      <s id="b.JOH.15.19.4">Nu asamtai nu shuar nakitramainiawai.</s>
     </seg>
     <seg type="verse" id="b.JOH.15.20">
      <s id="b.JOH.15.20.1">"Takarniuka ni uuntri nankaamaschaiti" Tíchamkajrum.</s>
      <s id="b.JOH.15.20.2">Shuar Winia yajauch awajtusaru ásar atumniasha yajauch awajtamsartatui.</s>
      <s id="b.JOH.15.20.3">Chikichcha umirtukaru ásar atumniasha umirtamkartatui.</s>
     </seg>
     <seg type="verse" id="b.JOH.15.21">
      <s id="b.JOH.15.21.1">Winia Akuptukun nékachu ásar Winia Enentáimturkurmin yajauch awajtamsartatui' Tímiayi.</s>
     </seg>
     <seg type="verse" id="b.JOH.15.22">
      <s id="b.JOH.15.22.1">`Wi tana Yus-Chichaman niin ujakchamtainkia tunaanum sumamacharaayi.</s>
      <s id="b.JOH.15.22.2">Antsu ujakma ásar "Nékachkun Túraitjai" Tíchamin ainiawai.</s>
     </seg>
     <seg type="verse" id="b.JOH.15.23">
      <s id="b.JOH.15.23.1">Winia nakitruinia nuka winia Aparnasha nakitiainiawai.</s>
     </seg>
     <seg type="verse" id="b.JOH.15.24">
      <s id="b.JOH.15.24.1">Aents penké Túrachman Túrachuitkiuinkia tunaanum sumamacharainti.</s>
      <s id="b.JOH.15.24.2">Antsu wi Túramun Wáinkiaru ainiayat Winiasha tura winia Aparnasha nakitiainiawai.</s>
     </seg>
     <seg type="verse" id="b.JOH.15.25">
      <s id="b.JOH.15.25.1">Yaunchu Yus akupkamunam aarmaiti: "Penké ántar nakitrurarmai."</s>
      <s id="b.JOH.15.25.2">Nu chicham uminkiati tusa Túrunaiti' Tímiayi.</s>
     </seg>
     <seg type="verse" id="b.JOH.15.26">
      <s id="b.JOH.15.26.1">`Tura atsantamprattsa Yáinmana nuna winia Aparuiya akuptuktatjarme.</s>
      <s id="b.JOH.15.26.2">Niisha tuke nekas tiniu Wakaniiti.</s>
      <s id="b.JOH.15.26.3">Niisha Yusaiya taa atumin nekamtikramprattarme.</s>
     </seg>
     <seg type="verse" id="b.JOH.15.27">
      <s id="b.JOH.15.27.1">Atumsha yaunchu Wijiai pujusu asarum nekamtikiattarme' Tímiayi.</s>
     </seg>
    </div>
    <div type="chapter" id="b.JOH.16">
     <seg type="verse" id="b.JOH.16.1">
      <s id="b.JOH.16.1.1">`Atum kanartukairum tusan Júnaka Tájarme.</s>
     </seg>
     <seg type="verse" id="b.JOH.16.2">
      <s id="b.JOH.16.2.1">Israer-shuar iruntainiumia jiiki akuptamkattarme.</s>
      <s id="b.JOH.16.2.2">Nu arantcha mantamainiaksha "Yúsan shiir awajsattsan Túrajai" Tiártatui.</s>
     </seg>
     <seg type="verse" id="b.JOH.16.3">
      <s id="b.JOH.16.3.1">Nu shuar Winiasha tura winia Aparnasha nékachu ásar Túrutmawartatui.</s>
     </seg>
     <seg type="verse" id="b.JOH.16.4">
      <s id="b.JOH.16.4.1">Núnaka Yamái Tájame.</s>
      <s id="b.JOH.16.4.2">Tura Túrunamtai "Núnisan átiniaiti" timiaj nu nekaarum itiurchat Enentáimprairap' Tímiayi. `Atumjai tuke Pujá asan Núnaka yaunchu ujakchamajrume.</s>
     </seg>
     <seg type="verse" id="b.JOH.16.5">
      <s id="b.JOH.16.5.1">Antsu yamaikia Wáketjai winia Akuptukmia nujai pujustaj tusan.</s>
      <s id="b.JOH.16.5.2">Tuma ain wéajna nu inintratsrume.</s>
     </seg>
     <seg type="verse" id="b.JOH.16.6">
      <s id="b.JOH.16.6.1">Antsu nuna takui ti kuntuts Enentáimprarme.</s>
     </seg>
     <seg type="verse" id="b.JOH.16.7">
      <s id="b.JOH.16.7.1">Tura Wi wématai atumjainkia nuna nankaamas pénker átatui.</s>
      <s id="b.JOH.16.7.2">Iis, Wi wéaknaka atumin yainmaktinia nuna akupkattajai tura wéachkuinkia Táchattawai.</s>
      <s id="b.JOH.16.7.3">Nuka ti nekasaiti.</s>
     </seg>
     <seg type="verse" id="b.JOH.16.8">
      <s id="b.JOH.16.8.1">Yusa Wakaní taa Ashí Jú nunkanmaya aentsun ju menaintiun nekamtikiattawai.</s>
      <s id="b.JOH.16.8.2">Ni tunaari aan nekamtikiattawai.</s>
      <s id="b.JOH.16.8.3">Pénker tunaajainchu wekasamniana nunasha nekamtikiattawai.</s>
      <s id="b.JOH.16.8.4">Tura Yus tunaanum Súmamtikiamniana nunasha nekamtikiattawai.</s>
     </seg>
     <seg type="verse" id="b.JOH.16.9">
      <s id="b.JOH.16.9.1">Winia Enentáimturainiachu Tunáarintin ainiawai.</s>
     </seg>
     <seg type="verse" id="b.JOH.16.10">
      <s id="b.JOH.16.10.1">Winia Aparuí Wáketkui Wáitkiashtatrume.</s>
      <s id="b.JOH.16.10.2">Tuma asamtai Ashí shuar wi pénker tunaajainchu wekaamun nekaawartatui.</s>
     </seg>
     <seg type="verse" id="b.JOH.16.11">
      <s id="b.JOH.16.11.1">Tura ju nunkanam akupniunka Yus tunaanum Súmamtikia asa shuarnasha Súmamtikiamniaiti.</s>
      <s id="b.JOH.16.11.2">Nuna paant nekaawartatui' Tímiayi.</s>
     </seg>
     <seg type="verse" id="b.JOH.16.12">
      <s id="b.JOH.16.12.1">`Nu arantcha Núkap Tíintjiarme Túrasha átumka nekaachaintrume.</s>
     </seg>
     <seg type="verse" id="b.JOH.16.13">
      <s id="b.JOH.16.13.1">Yusa Wakaní Ashí nekas tiniu asa Ashí nekasa nuna unuitiamprattarme.</s>
      <s id="b.JOH.16.13.2">Ni Enentáimmiajai Tíchattawai antsu winia Aparuí antukma nuna ujatmaktatui.</s>
      <s id="b.JOH.16.13.3">Ukunam átatna nunasha ujatmaktatui.</s>
     </seg>
     <seg type="verse" id="b.JOH.16.14">
      <s id="b.JOH.16.14.1">Ashí Wínian ujatmak Winia shiir awajtustatui.</s>
     </seg>
     <seg type="verse" id="b.JOH.16.15">
      <s id="b.JOH.16.15.1">Ashí winia Apar takakna nusha Wíniaiti.</s>
      <s id="b.JOH.16.15.2">Nu asamtai "Ashí Wínian ujatmaktatui" tajai' Tímiayi.</s>
     </seg>
     <seg type="verse" id="b.JOH.16.16">
      <s id="b.JOH.16.16.1">`Ishichik pujusrum Winia Wáitkiashtatrume.</s>
      <s id="b.JOH.16.16.2">Nuyá ataksha ishichik pujusrum ataksha Wáitkiattarme.</s>
      <s id="b.JOH.16.16.3">Wisha winia Aparuí wéajai" Tímiayi.</s>
     </seg>
     <seg type="verse" id="b.JOH.16.17">
      <s id="b.JOH.16.17.1">Nuyá ni unuiniamuri nuamtak aniniaisarmiayi "ṡJú chichamsha warimpait?</s>
      <s id="b.JOH.16.17.2">"Ishichik pujusrum Wáitkiashtatrume tura ataksha ishichik pujusrum Wáitkiattarme tura Aparuí wéajai" Tátsuk.</s>
     </seg>
     <seg type="verse" id="b.JOH.16.18">
      <s id="b.JOH.16.18.1">"Ishichik pujusrum" tana nusha ṡwarimpait?</s>
      <s id="b.JOH.16.18.2">Nii tana nu ántatsji" tiarmiayi.</s>
     </seg>
     <seg type="verse" id="b.JOH.16.19">
      <s id="b.JOH.16.19.1">Jesussha niin aniastai Táman Nekáa Tímiayi "Ishichik pujusrum Wáitkiashtatrume Nuyá ataksha ishichik pujusrum Wáitkiattarme" Tímiajai. ṡNúchakait átum inintrustin wakerarmena nu?</s>
     </seg>
     <seg type="verse" id="b.JOH.16.20">
      <s id="b.JOH.16.20.1">Ti nekas Tájarme: Atumka Kúntuts pujusrum uuttiatrume tura Yus-shuarcha Warásártatui.</s>
      <s id="b.JOH.16.20.2">Tuma ain~ki átum Kúntuts pujayatrumek ukunam warastatrume.</s>
     </seg>
     <seg type="verse" id="b.JOH.16.21">
      <s id="b.JOH.16.21.1">Iis, nuwasha jurertin tsawant jeamtai najaimiak Wáitiatsuk.</s>
      <s id="b.JOH.16.21.2">Tura uchin jurerka ti waraak Wáitsamunka Enentáimtsui.</s>
     </seg>
     <seg type="verse" id="b.JOH.16.22">
      <s id="b.JOH.16.22.1">Atumsha Núnisrumek yamaik Kúntuts pujarme.</s>
      <s id="b.JOH.16.22.2">Tura atak iitjiarum tusan winiakui ti shiir Atumí Enentáin warastatrume.</s>
      <s id="b.JOH.16.22.3">Nu warastinian jurutramkichminia ainiawai.'</s>
     </seg>
     <seg type="verse" id="b.JOH.16.23">
      <s id="b.JOH.16.23.1">`Nu tsawantinkia penké ininsashtatrume.</s>
      <s id="b.JOH.16.23.2">Ti nekas Tájarme Winia Enentáimtursarum winia Apar searum nuna Ashí amastatui.</s>
     </seg>
     <seg type="verse" id="b.JOH.16.24">
      <s id="b.JOH.16.24.1">Yamaisha Winia Enentáimtursarum winia Apar seachurme.</s>
      <s id="b.JOH.16.24.2">Seakrumninkia amastatui ti shiir warasaruk tusa' Tímiayi.</s>
     </seg>
     <seg type="verse" id="b.JOH.16.25">
      <s id="b.JOH.16.25.1">`Métek-taku chichamjai nakumkan nuna Tímiajai.</s>
      <s id="b.JOH.16.25.2">Tura ukunmanka nujai chichatsuk winia Aparnan paant ujaktatjarme.</s>
     </seg>
     <seg type="verse" id="b.JOH.16.27">
      <s id="b.JOH.16.27.1">Nu tsawantai átumka Winia Enentáimtursarum winia Apar seattarme.</s>
      <s id="b.JOH.16.27.2">Winia Aparsha atumin anea asamtai Wi Niin áujsatin atsumashtatrume.</s>
      <s id="b.JOH.16.27.3">Winia anentu asarum tura winia Aparuíya taman Enentáimtakrumin Niisha anenmawai.</s>
     </seg>
     <seg type="verse" id="b.JOH.16.28">
      <s id="b.JOH.16.28.1">Winia Aparuíya Jíinkin Jú nunkanam Táwitjai.</s>
      <s id="b.JOH.16.28.2">Yamaikia Jú nunkanmaya Jíinkin ataksha Aparuí Wáketjai" Tímiayi.</s>
     </seg>
     <seg type="verse" id="b.JOH.16.29">
      <s id="b.JOH.16.29.1">Nuyá ni unuiniamuri tiarmiayi "Yamaikia métek-taku chichamjainchu chichaame.</s>
     </seg>
     <seg type="verse" id="b.JOH.16.30">
      <s id="b.JOH.16.30.1">Mash nékaitme.</s>
      <s id="b.JOH.16.30.2">Shuar Amin ininmatsain pénker aimkiatin nékame.</s>
      <s id="b.JOH.16.30.3">Nu nekaar Ame nekas Yúsnumiaitme tu Enentáimtaji" tiarmiayi.</s>
     </seg>
     <seg type="verse" id="b.JOH.16.31">
      <s id="b.JOH.16.31.1">Tura Jesus Tímiayi "ṡNekasash Enentáimtarum?</s>
     </seg>
     <seg type="verse" id="b.JOH.16.32">
      <s id="b.JOH.16.32.1">Ti warik átumka ashamkarum Niisháa tsakinmaktatrume tura Winiak ikiurkittiarme.</s>
      <s id="b.JOH.16.32.2">Antsu winia Apar pujakui Wiki pujatsjai.</s>
     </seg>
     <seg type="verse" id="b.JOH.16.33">
      <s id="b.JOH.16.33.1">Winia Enentáimturkuram imiatkinchanum pujusarat tusan Tájarme.</s>
      <s id="b.JOH.16.33.2">Jú nunkanam ti Wáitsattarme.</s>
      <s id="b.JOH.16.33.3">Tura Wi Jú nunkanmayan nupetka asamtai warastarum" Tímiayi Jesus.</s>
     </seg>
    </div>
    <div type="chapter" id="b.JOH.17">
     <seg type="verse" id="b.JOH.17.1">
      <s id="b.JOH.17.1.1">Nuna ti Jesus nayaimpinmaani iimias Tímiayi "Aparu, Yamái jeayi ame Uchiram shiir awajsatin.</s>
      <s id="b.JOH.17.1.2">Núnisan ame Uchirmisha pénker awajtamsattawai.</s>
     </seg>
     <seg type="verse" id="b.JOH.17.2">
      <s id="b.JOH.17.2.1">Ashí shuara Akupniuri najataitme.</s>
      <s id="b.JOH.17.2.2">Nujainkia Winia surusumna Nú shuaran yamaram iwiaakman tuke amuukashtinian Súsaitjai.</s>
     </seg>
     <seg type="verse" id="b.JOH.17.3">
      <s id="b.JOH.17.3.1">Aparu, Chíkich atsawai.</s>
      <s id="b.JOH.17.3.2">Amek nekas Yúsaitme.</s>
      <s id="b.JOH.17.3.3">Wisha Jesuskrístuitjai Ame akuptukmamna nu.</s>
      <s id="b.JOH.17.3.4">Nu asamtai Ashí shuar nuna Enentáimtak yamaram iwiaakman tuke amuukashtinian takakui.'</s>
     </seg>
     <seg type="verse" id="b.JOH.17.4">
      <s id="b.JOH.17.4.1">`Ashí Túratniun akuptukmamna nuna amukuitjai.</s>
      <s id="b.JOH.17.4.2">Túran ju nunkanam shiir awajsaitjame.</s>
     </seg>
     <seg type="verse" id="b.JOH.17.5">
      <s id="b.JOH.17.5.1">Nuna Túramtai, Aparu, ti yaunchu Jú nunka atsaisha Amijiai pujakui shiir awajtusmamna Núnismek yamaisha shiir awajtusta.'</s>
     </seg>
     <seg type="verse" id="b.JOH.17.6">
      <s id="b.JOH.17.6.1">`Ashí Jú nunkanmaya surusmamna Nú shuaran Amin nekamtikiamjai.</s>
      <s id="b.JOH.17.6.2">Aminiu ainiakui surusmame.</s>
      <s id="b.JOH.17.6.3">Niisha ame chichammin Umirtámkaruiti.</s>
     </seg>
     <seg type="verse" id="b.JOH.17.7">
      <s id="b.JOH.17.7.1">Ashí Wi takaajna nu Amek surusuitme.</s>
      <s id="b.JOH.17.7.2">Niisha nuna nékainiawai.</s>
     </seg>
     <seg type="verse" id="b.JOH.17.8">
      <s id="b.JOH.17.8.1">Ame chichamem surusmam nuna ujakam niisha Umirtámkaruiti.</s>
      <s id="b.JOH.17.8.2">Ame akuptukakmin Amiiníya Táwitjai.</s>
      <s id="b.JOH.17.8.3">Nu nekasaiti tu Enentáimtuiniawai.'</s>
     </seg>
     <seg type="verse" id="b.JOH.17.9">
      <s id="b.JOH.17.9.1">`Niin yainkiarta tusan seajme.</s>
      <s id="b.JOH.17.9.2">Jú nunkanmaya shuaran Amin Enentáimturmainiatsna nuna seattsujai.</s>
      <s id="b.JOH.17.9.3">Antsu Ame surusmam nuna, Aminiu ajasarmatai, Yáinkiarta tusan seajme.</s>
     </seg>
     <seg type="verse" id="b.JOH.17.10">
      <s id="b.JOH.17.10.1">Ashí Winia ainia nuka Aminiuiti.</s>
      <s id="b.JOH.17.10.2">Tura Ashí Aminiu ainia nuka Winia ainiawai.</s>
      <s id="b.JOH.17.10.3">Winia pénkerusha ni Túramunam paant awajsaiti.'</s>
     </seg>
     <seg type="verse" id="b.JOH.17.11">
      <s id="b.JOH.17.11.1">`Wikia yamaikia Jú nunkanam pujuschattajai.</s>
      <s id="b.JOH.17.11.2">Tura nu shuarka jui pujuartatui.</s>
      <s id="b.JOH.17.11.3">Antsu Amijiai pujustajtsan winiakui Ashí surusumna nuka, Aparu, ti shiir asam ame kakarmarmijiai Wáinkiata.</s>
      <s id="b.JOH.17.11.4">Wisha Amijiai chikichik ájinia Núnisan niisha Ashí iruntrar chikichik ajasarti.</s>
     </seg>
     <seg type="verse" id="b.JOH.17.12">
      <s id="b.JOH.17.12.1">Jui niijiai pujakun ame kakarmarmijiai ti pénker Wáinkiamjai.</s>
      <s id="b.JOH.17.12.2">Antsu Yus-Chichamnum aarma uminkiati tusa aya chikichik menkakaiti.</s>
      <s id="b.JOH.17.12.3">Niisha tuke emesnartinia Núiti.'</s>
     </seg>
     <seg type="verse" id="b.JOH.17.13">
      <s id="b.JOH.17.13.1">`Yamaikia Amiini winiajai.</s>
      <s id="b.JOH.17.13.2">Tura jui tuke pujakun juna Tájame.</s>
      <s id="b.JOH.17.13.3">Niisha Wi waraajna Núnisar ti shiir warasarat tusan tajai.</s>
     </seg>
     <seg type="verse" id="b.JOH.17.14">
      <s id="b.JOH.17.14.1">Wi Jú nunkanmayanchuitjai.</s>
      <s id="b.JOH.17.14.2">Niisha Núnisan Jú nunkanmayanchu ainiawai.</s>
      <s id="b.JOH.17.14.3">Tuma asamtai ame chichammin Wi susamtai Jú nunkanmaya shuarka niin nakitiainiawai.</s>
     </seg>
     <seg type="verse" id="b.JOH.17.15">
      <s id="b.JOH.17.15.1">Jú nunkanmaya Jíiki tusan seatsjame.</s>
      <s id="b.JOH.17.15.2">Antsu íwianch niin nupetkain tusan seajme.</s>
     </seg>
     <seg type="verse" id="b.JOH.17.16">
      <s id="b.JOH.17.16.1">Wi juyanchuitiaj aintsan niisha juyanchu ainiawai.</s>
     </seg>
     <seg type="verse" id="b.JOH.17.17">
      <s id="b.JOH.17.17.1">Ame chichammin ti nekasa nuna ántuiniakui pénker awajsata.</s>
     </seg>
     <seg type="verse" id="b.JOH.17.18">
      <s id="b.JOH.17.18.1">Juya shuarnum akuptukmam aintsan Wisha niin Chíkich shuarnum akupeajai.</s>
     </seg>
     <seg type="verse" id="b.JOH.17.19">
      <s id="b.JOH.17.19.1">Aya Aminiunak takastaj tusan Enentáimtimjai.</s>
      <s id="b.JOH.17.19.2">Túra asamtai niisha aya Aminiunak takastinian Enentáimpratin ainiawai' áujtak Tímiayi.</s>
     </seg>
     <seg type="verse" id="b.JOH.17.20">
      <s id="b.JOH.17.20.1">`Aya Níiniunkeka seatsjame antsu Ashí ni chichamen antukar Winia Enentáimtursartatna nusha ame Yáinkiarta tusan seajme.</s>
     </seg>
     <seg type="verse" id="b.JOH.17.21">
      <s id="b.JOH.17.21.1">Ashí niisha chikichkiniak Enentáimtusarti tusan seajme.</s>
      <s id="b.JOH.17.21.2">Wisha Amesha, Aparu, chikichik ájinia Núnisan niisha Iijiai iruntrar chikichik ajastai tusar seajme.</s>
      <s id="b.JOH.17.21.3">Wíi shuar chikichik najanata tusan seajme.</s>
      <s id="b.JOH.17.21.4">Nuyá ju nunkanmaya shuar akuptukuitmena nuna nekaawartatui.</s>
     </seg>
     <seg type="verse" id="b.JOH.17.22">
      <s id="b.JOH.17.22.1">Ame shiir awajtursamna Núnisnak Wisha niin shiir awajsaitjai.</s>
      <s id="b.JOH.17.22.2">Iikia chikichik ájinia Núnisan niisha chikichik ajasarti tusan Túraitjai.</s>
     </seg>
     <seg type="verse" id="b.JOH.17.23">
      <s id="b.JOH.17.23.1">Wi ni Enentáin pujakui Amesha Winin pujakmin penké chikichik ajasarti.</s>
      <s id="b.JOH.17.23.2">Túramtai Ashí shuar juna nekaawartatui: Ame akuptukuitme, tura Winia anenmena aintsam nu shuarsha aneame.</s>
      <s id="b.JOH.17.23.3">Wíi shuar chikichik ajasmajai Ashí shuar nuna nekaawartatui.'</s>
     </seg>
     <seg type="verse" id="b.JOH.17.24">
      <s id="b.JOH.17.24.1">`Aparu, shuar surusmam nu, Wi pujustatjana nui pujusarti tusan seajme.</s>
      <s id="b.JOH.17.24.2">Tura ti shiir awajtusmamna nuna iisarti tusan nuna seajme.</s>
      <s id="b.JOH.17.24.3">Ju nunka najanchamunman tuke anentin asam ti shiir awajtusuitme.</s>
     </seg>
     <seg type="verse" id="b.JOH.17.25">
      <s id="b.JOH.17.25.1">Aparu, ti pénker áminin ju nunkanmaya shuar nekarmainiatsui.</s>
      <s id="b.JOH.17.25.2">Antsu Wi nékajme.</s>
      <s id="b.JOH.17.25.3">Ju shuarsha ame akuptukman nékainiawai.</s>
     </seg>
     <seg type="verse" id="b.JOH.17.26">
      <s id="b.JOH.17.26.1">Nú shuaran Amin nekarmawarti tusan jintintiaitjai.</s>
      <s id="b.JOH.17.26.2">Tura nu arantcha jintintiattajai.</s>
      <s id="b.JOH.17.26.3">Nújainkia Wisha ni Enentáin pujurkui Winia anenmena aintsan niisha anenkratin ajasartatui" áujtak Tímiayi Jesus.</s>
     </seg>
    </div>
    <div type="chapter" id="b.JOH.18">
     <seg type="verse" id="b.JOH.18.1">
      <s id="b.JOH.18.1.1">Jesussha nuna tinia amuk ni unuiniamurijiai Setrun Entsá katin numi arakmanum wémiayi.</s>
     </seg>
     <seg type="verse" id="b.JOH.18.2">
      <s id="b.JOH.18.2.1">Jútassha Niin suruktajtsa pujumia nuka nu ajan nekaamiayi.</s>
      <s id="b.JOH.18.2.2">Untsurí tsawant Jesus ni unuiniamurijiai nui iruntramtai Jútas Jesusan nui Wáinkiatniun Enentáimpramiayi.</s>
     </seg>
     <seg type="verse" id="b.JOH.18.3">
      <s id="b.JOH.18.3.1">Tura Untsurí suntarjaisha Jesusan tariarmiayi.</s>
      <s id="b.JOH.18.3.2">Pariséusha Israer-shuar Patri uuntrisha suntarnasha Yusa Jeen Wáiniuncha Jesusan achikiarat tusa akupkarmiayi.</s>
      <s id="b.JOH.18.3.3">Niisha machitniasha nankincha Rámparancha jiniasha Júkiar weriarmiayi.</s>
     </seg>
     <seg type="verse" id="b.JOH.18.4">
      <s id="b.JOH.18.4.1">Jesussha Ashí átinia nuna neka asa jiintiuki "ṡYa eaarum?"</s>
      <s id="b.JOH.18.4.2">Tímiayi.</s>
     </seg>
     <seg type="verse" id="b.JOH.18.5">
      <s id="b.JOH.18.5.1">Niisha "Nasarétnumia Jesus" tiarmiayi.</s>
      <s id="b.JOH.18.5.2">Jesussha "Wiitjai" Tímiayi.</s>
      <s id="b.JOH.18.5.3">Jútassha Jesusan surukua nu niijiai pujuarmiayi.</s>
     </seg>
     <seg type="verse" id="b.JOH.18.6">
      <s id="b.JOH.18.6.1">Tura Jesus "Wiitjai" takui ti ashamkar úkumur waketainiak iniaararmiayi.</s>
     </seg>
     <seg type="verse" id="b.JOH.18.7">
      <s id="b.JOH.18.7.1">Ataksha Jesus "ṡYa eaarum?"</s>
      <s id="b.JOH.18.7.2">Tímiayi.</s>
      <s id="b.JOH.18.7.3">Niisha "Nasarétnumia Jesus" tiarmiayi.</s>
     </seg>
     <seg type="verse" id="b.JOH.18.8">
      <s id="b.JOH.18.8.1">Nuinkia Jesus Tímiayi "Wiitjai, Tájarme.</s>
      <s id="b.JOH.18.8.2">Winia eatkurmeka Wíi shuar ainia juka waketkiarti" Tímiayi.</s>
     </seg>
     <seg type="verse" id="b.JOH.18.9">
      <s id="b.JOH.18.9.1">Jesus nuik aujuk "Winia Apar surusma nu menkakacharai" timia nu uminkiati tusa Jesus "waketkiarti" Tímiayi.</s>
     </seg>
     <seg type="verse" id="b.JOH.18.10">
      <s id="b.JOH.18.10.1">Nuyá Semun Pítiur machitian jusa Marku Kuíshin untsuurnumaani tsupirkamiayi.</s>
      <s id="b.JOH.18.10.2">Markusha Israer-patri Uuntrí takarniuriyayi.</s>
     </seg>
     <seg type="verse" id="b.JOH.18.11">
      <s id="b.JOH.18.11.1">Túramtai Jesus Pítrun Tímiayi "Machitrumka awainki ikiusta.</s>
      <s id="b.JOH.18.11.2">Winia Apar Wáitsatniun surakuinkia ṡWáitsashtinkaitiaj?"</s>
     </seg>
     <seg type="verse" id="b.JOH.18.12">
      <s id="b.JOH.18.12.1">Nuinkia apach suntarsha ni Kapitiántrisha Yusa Jeen wainniusha Jesusan achikiar jinkiawarmiayi.</s>
     </seg>
     <seg type="verse" id="b.JOH.18.13">
      <s id="b.JOH.18.13.1">Nuyá Anasa jeen Júkiarmiayi.</s>
      <s id="b.JOH.18.13.2">Anassha Kaipiasa Wearíyayi.</s>
      <s id="b.JOH.18.13.3">Tura Kaipias nu uwitin Israer-patri uuntriyayi.</s>
     </seg>
     <seg type="verse" id="b.JOH.18.14">
      <s id="b.JOH.18.14.1">Kaipiaska nuik "ṡAshí Israer-shuar mesertin pénkerkait.</s>
      <s id="b.JOH.18.14.2">Antsu aya chikichik shuar Jákatin pénkerchakait?" timia Núiti.</s>
     </seg>
     <seg type="verse" id="b.JOH.18.15">
      <s id="b.JOH.18.15.1">Semun Pítiur Chíkich unuiniamujai Jesusa uku weriarmiayi.</s>
      <s id="b.JOH.18.15.2">Israer-patri uuntri Nú unuiniamunka nékauyayi.</s>
      <s id="b.JOH.18.15.3">Tuma asamtai ni jeen jeawar, suntar Jesusjai aa tanishnum Wáiniakui niisha wayamiayi.</s>
     </seg>
     <seg type="verse" id="b.JOH.18.16">
      <s id="b.JOH.18.16.1">Tura Pítiur aa Wáitiniam wajaamiayi.</s>
      <s id="b.JOH.18.16.2">Túramtai Chíkich unuiniamu jiinki Wáitin Wáinia Nú nuwajai chichas Pítrun Awayámiayi.</s>
      <s id="b.JOH.18.16.3">Nui nékanu asa Yúpichuch Awayámiayi.</s>
     </seg>
     <seg type="verse" id="b.JOH.18.17">
      <s id="b.JOH.18.17.1">Waiti Wáinniusha Pítrun aniasmiayi "ṡAmesha nuna unuiniamurinchukaitiam?"</s>
      <s id="b.JOH.18.17.2">Pítrusha "Atsá, Núchaitjai" Tímiayi.</s>
     </seg>
     <seg type="verse" id="b.JOH.18.18">
      <s id="b.JOH.18.18.1">Tsetsek asamtai suntarsha tura nui takarniusha jinia Ikiapárar ni nawen anaak pujuarmiayi.</s>
      <s id="b.JOH.18.18.2">Pítrusha nui pachiiniak anamuk pujumiayi.</s>
     </seg>
     <seg type="verse" id="b.JOH.18.19">
      <s id="b.JOH.18.19.1">Israer-patri uuntri Jesusan aniasmiayi "Ame unuiniamurmesha ṡya ainia.</s>
      <s id="b.JOH.18.19.2">Tura Warí niin jintintiaitiam?"</s>
     </seg>
     <seg type="verse" id="b.JOH.18.20">
      <s id="b.JOH.18.20.1">Jesussha Tímiayi "Ashí iimiainiain tuke etserniuitjai.</s>
      <s id="b.JOH.18.20.2">Israer-shuar iruntainmasha Yusa Uunt Jeencha Israer-shuar irunainia nui arantutsuk tuke etserkaitjai.</s>
     </seg>
     <seg type="verse" id="b.JOH.18.21">
      <s id="b.JOH.18.21.1">ṡUrukamtai Winia inintiam?</s>
      <s id="b.JOH.18.21.2">Winia chichamprun antukua nu aniastarum.</s>
      <s id="b.JOH.18.21.3">Wi timian nii ujatmakarti.</s>
      <s id="b.JOH.18.21.4">Wi timiancha niisha nékainiatsuk."</s>
     </seg>
     <seg type="verse" id="b.JOH.18.22">
      <s id="b.JOH.18.22.1">Jesus nuna takui Yusa Jeen Wáiniua nu nui Pujá Jesusan yapiniam awati Tímiayi "ṡNúnisan nekas uuntnum chichastinkait?"</s>
     </seg>
     <seg type="verse" id="b.JOH.18.23">
      <s id="b.JOH.18.23.1">Jesussha Tímiayi "ṡWarinmampa yajauch aa?</s>
      <s id="b.JOH.18.23.2">Turuttia.</s>
      <s id="b.JOH.18.23.3">Tura Tájana nu pénkeraitkiuinkia ṡurukamtai awattiniam?"</s>
     </seg>
     <seg type="verse" id="b.JOH.18.24">
      <s id="b.JOH.18.24.1">Nuyá Anas Jesusan Jinkiá Kaipias takaamunam akupkamiayi Kaipias Patri uuntri asamtai.</s>
     </seg>
     <seg type="verse" id="b.JOH.18.25">
      <s id="b.JOH.18.25.1">Tuke Anasa jeen chichainiai Pítiur jinia anamuk Puján shuar aniak "ṡAmesha Jesusa unuiniamurinchukaitiam?" tiarmiayi.</s>
      <s id="b.JOH.18.25.2">Pítrusha "Atsá, Wíchaitjai" Tímiayi.</s>
     </seg>
     <seg type="verse" id="b.JOH.18.26">
      <s id="b.JOH.18.26.1">Chíkich takarin, Marku shuari, nui pujumiayi.</s>
      <s id="b.JOH.18.26.2">Pítiur Marku Kuíshin tsupirkamia nuna shuari asa Tímiayi "ṡAjanam Jesusjai wekaamin Wáinkiachmakajam?"</s>
     </seg>
     <seg type="verse" id="b.JOH.18.27">
      <s id="b.JOH.18.27.1">Pítrusha ataksha "Atsá" tain atash shiniukmiayi.</s>
     </seg>
     <seg type="verse" id="b.JOH.18.28">
      <s id="b.JOH.18.28.1">Nuyá Kaipiasaiya Jesusan Júkiar tsawant tsawaamunam apach Kapitián Piratu takatai jeanam ejeniarmiayi.</s>
      <s id="b.JOH.18.28.2">Israer-shuarsha ni uuntri akupkamia nunisar wapik ajasaij tusar nu jeanam wayacharmiayi.</s>
      <s id="b.JOH.18.28.3">Wayawarka paskua nampernum Yurumáchmin ármiayi.</s>
     </seg>
     <seg type="verse" id="b.JOH.18.29">
      <s id="b.JOH.18.29.1">Nu asamtai Piratu niijiai chichastaj tusa Jíinki Tímiayi "ṡJú aishmansha Warí Tunáa Túrait?"</s>
     </seg>
     <seg type="verse" id="b.JOH.18.30">
      <s id="b.JOH.18.30.1">Niisha "Tunaarinchaitkiuinkia amiini itiachaaji" tiarmiayi.</s>
     </seg>
     <seg type="verse" id="b.JOH.18.31">
      <s id="b.JOH.18.31.1">Tutai Piratu Tímiayi "Atumek Júkirum Atumí akuptammarijiai ni tunaari nekaatarum."</s>
      <s id="b.JOH.18.31.2">Israer-shuarsha tiarmiayi "Antsu iikia Israer-shuartikia Tunáa shuarsha Máachminiaitji."</s>
     </seg>
     <seg type="verse" id="b.JOH.18.32">
      <s id="b.JOH.18.32.1">Yaunchu Jesus ni Jákatniurin Enentáimtus "Wi awajnaitniuitjai" Tímiayi.</s>
      <s id="b.JOH.18.32.2">Niisha Krúsnum awajnain asamtai apach Máataijiai Nii timia nu uminkiammiayi.</s>
     </seg>
     <seg type="verse" id="b.JOH.18.33">
      <s id="b.JOH.18.33.1">Piratusha atak Jeá Wayá Jesusan untsuk "ṡAmeka Israera Uunt Akupniurinkaitiam?"</s>
      <s id="b.JOH.18.33.2">Tímiayi.</s>
     </seg>
     <seg type="verse" id="b.JOH.18.34">
      <s id="b.JOH.18.34.1">Jesussha Tímiayi "ṡAmekek nu inintram.</s>
      <s id="b.JOH.18.34.2">Kame Chíkich Túramainiatsuash?"</s>
     </seg>
     <seg type="verse" id="b.JOH.18.35">
      <s id="b.JOH.18.35.1">Piratusha Tímiayi "ṡWi Israer-shuarkaitiaj?</s>
      <s id="b.JOH.18.35.2">Amee shuarak Israer-patri uuntrijiai winin itiarmarai. ṡWarí Tunáa Túraitiam?"</s>
     </seg>
     <seg type="verse" id="b.JOH.18.36">
      <s id="b.JOH.18.36.1">Nuinkia Jesus Tímiayi "Wi Jú nunkanam akupniuchuitjai.</s>
      <s id="b.JOH.18.36.2">Juyaitkiuinkia Winia nemartuiniana nu Máanaikiaraayi.</s>
      <s id="b.JOH.18.36.3">Túrawarmatai Israer-shuarnum surutkacharaayi.</s>
      <s id="b.JOH.18.36.4">Antsu juyan akupniuchuitjai."</s>
     </seg>
     <seg type="verse" id="b.JOH.18.37">
      <s id="b.JOH.18.37.1">Piratusha "ṡNuikia ame nekas uunt akupniukaitiam?"</s>
      <s id="b.JOH.18.37.2">Tímiayi.</s>
      <s id="b.JOH.18.37.3">Jesussha Tímiayi "Ee, ame Támena nu nekasaiti.</s>
      <s id="b.JOH.18.37.4">Jú nunkanam akiinian Ashí shuaran nekas ana nuna ujaktinian Táwitjai.</s>
      <s id="b.JOH.18.37.5">Ashí shuar nekas ana nuna umirniuka Wi Táman ántawai."</s>
     </seg>
     <seg type="verse" id="b.JOH.18.38">
      <s id="b.JOH.18.38.1">Tura Piratu "ṡNekasa nusha warimpiait?"</s>
      <s id="b.JOH.18.38.2">Tímiayi.</s>
      <s id="b.JOH.18.38.3">Piratusha nuna ti, atak Israer-shuarjai chichastajtsa jiinki Tímiayi "Jú aishmanka tunaarin penké Wáittsujai.</s>
     </seg>
     <seg type="verse" id="b.JOH.18.39">
      <s id="b.JOH.18.39.1">Tura Ashí uwitin paskua nampernum sepunmaya shuar ankant akupkatniuiti.</s>
      <s id="b.JOH.18.39.2">Núnisrum tuke searme.</s>
      <s id="b.JOH.18.39.3">Tuma asamtai, ṡyamaikia Israera Uunt Akupniurin ankant akupkattajak?"</s>
      <s id="b.JOH.18.39.4">Tímiayi.</s>
     </seg>
     <seg type="verse" id="b.JOH.18.40">
      <s id="b.JOH.18.40.1">Nuinkia Ashí kakantar untsumainiak "Ju akupkaip; antsu Parapás Akupkatá" tiarmiayi.</s>
      <s id="b.JOH.18.40.2">Nu Parapássha Kásauyayi.</s>
     </seg>
    </div>
    <div type="chapter" id="b.JOH.19">
     <seg type="verse" id="b.JOH.19.1">
      <s id="b.JOH.19.1.1">Nuyá Piratu suntaran akupkamiayi Jesusan Asutiáwarat tusa.</s>
     </seg>
     <seg type="verse" id="b.JOH.19.2">
      <s id="b.JOH.19.2.1">Suntarsha Jesusan wishikrar tawasap janki najanamun etsenkrumtikiarmiayi.</s>
      <s id="b.JOH.19.2.2">Yamakai pushincha uunt akupniua aintsan aentsrarmiayi.</s>
     </seg>
     <seg type="verse" id="b.JOH.19.3">
      <s id="b.JOH.19.3.1">Nuyá "Israera Uuntria, kakaram ajasta" tiar yapiniam awatiarmiayi.</s>
     </seg>
     <seg type="verse" id="b.JOH.19.4">
      <s id="b.JOH.19.4.1">Nuyá Piratu atak jiinki Tímiayi "Atum Wáinkiarum nekaatarum tusan Jesusan Jíiktiatjai.</s>
      <s id="b.JOH.19.4.2">Wikia tunaarinkia penké Wáittsujai."</s>
     </seg>
     <seg type="verse" id="b.JOH.19.5">
      <s id="b.JOH.19.5.1">Tímiatai Jesussha jankin etsenkruku tura pushin yamakairman entsaru Jíinkimiayi.</s>
      <s id="b.JOH.19.5.2">Tura Piratu nui Káunkarun tiarmiayi "Pai juiti, iistarum."</s>
     </seg>
     <seg type="verse" id="b.JOH.19.6">
      <s id="b.JOH.19.6.1">Israer-patri uuntrisha suntarsha Jesusan iisar ataksha ataksha kakantar untsumainiak "Krúsnum jakati" tiarmiayi.</s>
      <s id="b.JOH.19.6.2">Piratusha "Atum Júkiirum Máatarum.</s>
      <s id="b.JOH.19.6.3">Ni tunaarin penké Wáittsujai" Tímiayi.</s>
     </seg>
     <seg type="verse" id="b.JOH.19.7">
      <s id="b.JOH.19.7.1">Tura Israer-shuar tiarmiayi "Nu shuar "Yusa Uchiríntjai" takui Jákatniuiti.</s>
      <s id="b.JOH.19.7.2">Iiniu akupeamu aarma nui Núniskete" tiarmiayi.</s>
     </seg>
     <seg type="verse" id="b.JOH.19.8">
      <s id="b.JOH.19.8.1">Nuna antuk Piratusha nu nankaamas ashamkamiayi.</s>
     </seg>
     <seg type="verse" id="b.JOH.19.9">
      <s id="b.JOH.19.9.1">Ataksha init Wayá Jesusan aniasmiayi "ṡTuyampaitiam?"</s>
      <s id="b.JOH.19.9.2">Tura Jesussha penké áikchamiayi.</s>
     </seg>
     <seg type="verse" id="b.JOH.19.10">
      <s id="b.JOH.19.10.1">Nuyá Piratu Tímiayi "ṡUrukamtia winia airtsum.</s>
      <s id="b.JOH.19.10.2">Wi jeajna nu nékatsmek?</s>
      <s id="b.JOH.19.10.3">Wakeraknaka Krúsnum Máatniuncha tura ankant akupkatniuncha jeajai."</s>
     </seg>
     <seg type="verse" id="b.JOH.19.11">
      <s id="b.JOH.19.11.1">Tutai Jesussha Tímiayi "Yus nuna amaschaitkiuinkia penké tujinkiaintme.</s>
      <s id="b.JOH.19.11.2">Nu asamtai amiin surutka nu ámin nankaamas tunaarinniuiti."</s>
     </seg>
     <seg type="verse" id="b.JOH.19.12">
      <s id="b.JOH.19.12.1">Piratusha Nú chichamtaik Jesusan ankant akupkattsa wakerimiayi.</s>
      <s id="b.JOH.19.12.2">Antsu Israer-shuar untsumainiak tiarmiayi "Ju ankant Iníakmeka ame uunt akupniu amikrinchuitme.</s>
      <s id="b.JOH.19.12.3">Juka "úunt akupniuitjai" taku Atumí uunt Akupníuri nemasrinti" tu untsumkarmiayi.</s>
     </seg>
     <seg type="verse" id="b.JOH.19.13">
      <s id="b.JOH.19.13.1">Piratusha taman antuk akupin pujutainium pujus Jesusan untsukmiayi.</s>
      <s id="b.JOH.19.13.2">Nui kaya ukatkamu asamtai Israer-shuara chichamen Kapata anaikiarmiayi.</s>
     </seg>
     <seg type="verse" id="b.JOH.19.14">
      <s id="b.JOH.19.14.1">Paskua jisat jeatsain nantu tutupin ajatsain Piratu Israer-shuaran Tímiayi "Uunt akupniuram iistarum."</s>
     </seg>
     <seg type="verse" id="b.JOH.19.15">
      <s id="b.JOH.19.15.1">Tura Ashí "Jakati, jakati, Krúsnum Máatá" tu untsumkarmiayi.</s>
      <s id="b.JOH.19.15.2">Tura Piratu "ṡAtumí uunt akupniurin Krúsnum Máattajak?"</s>
      <s id="b.JOH.19.15.3">Tímiayi.</s>
      <s id="b.JOH.19.15.4">Tura Israer-patri uuntri tiarmiayi "Atumí uunt Kapitiántrumek iin akuptamji.</s>
      <s id="b.JOH.19.15.5">Chíkichka atsawai."</s>
     </seg>
     <seg type="verse" id="b.JOH.19.16">
      <s id="b.JOH.19.16.1">Tutai Piratu Jesusan krusnum mantamnati tusa tsankatkarmiayi.</s>
      <s id="b.JOH.19.16.2">Tutai niisha Jesusan Júkiar wearmiayi.</s>
     </seg>
     <seg type="verse" id="b.JOH.19.17">
      <s id="b.JOH.19.17.1">Jesussha ni krusri yanaki Kúrkuta Náinnium wémiayi.</s>
      <s id="b.JOH.19.17.2">Kúrkuta naarisha Israer-shuara chichamen "muuka ukunch" tawai.</s>
     </seg>
     <seg type="verse" id="b.JOH.19.18">
      <s id="b.JOH.19.18.1">Nui Krúsnum ajintrurar awajainiarmiayi.</s>
      <s id="b.JOH.19.18.2">Tura mai pae Jimiará shuaran chikichik chikichik awajainiarmiayi.</s>
      <s id="b.JOH.19.18.3">Tura Jesus ajapén ámiayi.</s>
     </seg>
     <seg type="verse" id="b.JOH.19.19">
      <s id="b.JOH.19.19.1">Piratusha Jesusa Krúsrin uunt aarman anujkamiayi.</s>
      <s id="b.JOH.19.19.2">NASARETNUMIA JESUS, ISRAERA UUNT AKUPNIURI Tu aarmauyayi.</s>
     </seg>
     <seg type="verse" id="b.JOH.19.20">
      <s id="b.JOH.19.20.1">Israer chichamjaisha Kriaku chichamjaisha Rúmanmaya chichamjaisha aarmauyayi.</s>
      <s id="b.JOH.19.20.2">Menaintiu chichamnum aarma asamtai tura Jesusarén pepru Tíjiuch asamtai Israer-shuar ti Untsurí áujiarmiayi.</s>
     </seg>
     <seg type="verse" id="b.JOH.19.21">
      <s id="b.JOH.19.21.1">Nu asamtai Israer-patri uuntri Piratun jeariar "Israera Uunt Akupniuri" aaraip.</s>
      <s id="b.JOH.19.21.2">Antsu "Israera Uunt Akupniurintjai tawai" tu aarta" tiarmiayi.</s>
     </seg>
     <seg type="verse" id="b.JOH.19.22">
      <s id="b.JOH.19.22.1">Tura Piratu nincha áikiar "Wi aaraj nuke átatui" Tímiayi.</s>
     </seg>
     <seg type="verse" id="b.JOH.19.23">
      <s id="b.JOH.19.23.1">Suntarsha Jesusan Krúsnum awajainiar ni entsarmarin Kuátru akankar ankant ankant Júkiarmiayi.</s>
      <s id="b.JOH.19.23.2">Tura ni pushirin apatsuk najanamu asamtai Jáaktinian nakitrarmiayi.</s>
      <s id="b.JOH.19.23.3">Kame Yakíya nunkaani apaiyiachma takamtsukuyi.</s>
     </seg>
     <seg type="verse" id="b.JOH.19.24">
      <s id="b.JOH.19.24.1">Tuma asamtai suntar tiarmiayi "Juka Jáakchatai.</s>
      <s id="b.JOH.19.24.2">Antsu nakurakrin Yának ati nu jukiti."</s>
      <s id="b.JOH.19.24.3">Nújainkia yaunchu Yus-Chichamnum aarma nu uminkiamiayi: "Winia entsarmarun akantrarmiayi tura nakurusar awakmakua nuna winia pushirun Súsarmiayi" aarmaiti.</s>
     </seg>
     <seg type="verse" id="b.JOH.19.25">
      <s id="b.JOH.19.25.1">Krúsnumsha Jesusa Nukurísha Kriúpasa Nuarí Marisha tura Máktaranmaya Marisha wajaarmiayi.</s>
     </seg>
     <seg type="verse" id="b.JOH.19.26">
      <s id="b.JOH.19.26.1">Jesus ni Nukuríncha tura ni ti aneamu unuiniamurincha nui wajan Wáiniak ni Nukurín Tímiayi "Nukuru, ju ame uchirmea aintsan Atí."</s>
     </seg>
     <seg type="verse" id="b.JOH.19.27">
      <s id="b.JOH.19.27.1">Nuyá ni unuiniamurincha Tímiayi "Ju ame nukua aintsan Atí."</s>
      <s id="b.JOH.19.27.2">Nu tsawantaik nu unuiniamuri ni jeen Jukí Awayámiayi.</s>
     </seg>
     <seg type="verse" id="b.JOH.19.28">
      <s id="b.JOH.19.28.1">Nuyá Ashí uminkiamtai Jesus nuna Nekáa yaunchu Yus-Papinium aarma uminkiati tusa "kitiamajai" Tímiayi.</s>
     </seg>
     <seg type="verse" id="b.JOH.19.29">
      <s id="b.JOH.19.29.1">Nuisha pininnum Churuín ámiayi.</s>
      <s id="b.JOH.19.29.2">Tura shuar nuna uruchjai ejampar sapapjai ijiu mukunaati tusa susamiayi.</s>
     </seg>
     <seg type="verse" id="b.JOH.19.30">
      <s id="b.JOH.19.30.1">Jesussha Churuínian najekaa "Ashí Túrunatniua nu mash uminkiai" Tímiayi.</s>
      <s id="b.JOH.19.30.2">Nuna ti, muuken Nená jakamiayi.</s>
     </seg>
     <seg type="verse" id="b.JOH.19.31">
      <s id="b.JOH.19.31.1">Nu tsawantai, kashinkia paskua Námper uunt tsawantri asamtai tura ayampratin tsawant aa asamtai, Israer-shuar jaka Ayashí nui paant ain tusa nakitrarmiayi.</s>
      <s id="b.JOH.19.31.2">Nu asamtai Piratun seainiak "Krúsnum ajintrurma ainia nuna kankajin suntar kupirkarti.</s>
      <s id="b.JOH.19.31.3">Nuyá wari Jákarmatai Krúsnumia Júkiarti" tiarmiayi.</s>
     </seg>
     <seg type="verse" id="b.JOH.19.32">
      <s id="b.JOH.19.32.1">Nuyá suntarsha weriar emka Krúsnum amia nuna kankajin kupirkarmiayi.</s>
      <s id="b.JOH.19.32.2">Nuyá chikichnasha Jesusjai atsankiar ajintrurma nuna kankajincha kupirkarmiayi.</s>
     </seg>
     <seg type="verse" id="b.JOH.19.33">
      <s id="b.JOH.19.33.1">Tura Jesusan weantuk yaunchu Jákaiti tusa kankajin kupirtsuk</s>
     </seg>
     <seg type="verse" id="b.JOH.19.34">
      <s id="b.JOH.19.34.1">suntar aya paenam ijiumiayi.</s>
      <s id="b.JOH.19.34.2">Ijiumtaisha nu chichamtaik numpa yumijiai puarmiayi.</s>
     </seg>
     <seg type="verse" id="b.JOH.19.35">
      <s id="b.JOH.19.35.1">Wi, Juan, nuna wainkia asan nekas tajai.</s>
      <s id="b.JOH.19.35.2">Atumsha Yus Enentáimtustarum tusan Tí nekas tajai.</s>
      <s id="b.JOH.19.35.3">Wi aarajna nu nekasaiti nékajai.</s>
     </seg>
     <seg type="verse" id="b.JOH.19.36">
      <s id="b.JOH.19.36.1">Yaunchu Yus-Chichamnum aarma uminkiati tusa Túrunaiti: "Ni ukunchin kupirkachartatui" tu aarmaiti.</s>
     </seg>
     <seg type="verse" id="b.JOH.19.37">
      <s id="b.JOH.19.37.1">Tura chikichcha: "Ijiuarmiania nuna Wáinkiartatui" tu aarmaiti.</s>
     </seg>
     <seg type="verse" id="b.JOH.19.38">
      <s id="b.JOH.19.38.1">Nuyá Arimatéanmaya Jusé Jesusa Ayashín jukitiaj tusa Piratun seamiayi.</s>
      <s id="b.JOH.19.38.2">Nu Jusé Jesusan Enentáimtaitiat Israer-shuara uuntrin ashamak paant nemarsachmiayi.</s>
      <s id="b.JOH.19.38.3">Niisha seamtai Piratu "Jukitia" Tímiayi.</s>
      <s id="b.JOH.19.38.4">Tutai Jusé Jesusa Ayashín jukimiayi.</s>
     </seg>
     <seg type="verse" id="b.JOH.19.39">
      <s id="b.JOH.19.39.1">Nikiutémusha Jesusjai chichastaj tusa kashi tarimia nu Jimiará kunkuin pachimpramun ti nukap sumak itiamiayi.</s>
      <s id="b.JOH.19.39.2">Mira kunkuinniasha Aruí kunkuinniasha sumakmiayi.</s>
     </seg>
     <seg type="verse" id="b.JOH.19.40">
      <s id="b.JOH.19.40.1">Nuyá Jusé Nikiutémujai Jesusa Ayashín Júkiar kunkuinian kuérar jaanch esarmajai penuararmiayi.</s>
      <s id="b.JOH.19.40.2">Israer-shuar tuke nunisar Ikiúu ármiayi.</s>
     </seg>
     <seg type="verse" id="b.JOH.19.41">
      <s id="b.JOH.19.41.1">Jesus Krúsnum maamua nui aja Tíjiuch ámiayi.</s>
      <s id="b.JOH.19.41.2">Nu ajanmasha waa Náinnium paka taurma ámiayi.</s>
      <s id="b.JOH.19.41.3">Nusha yama taurma asamtai jaka nui ikiuschamuyayi.</s>
     </seg>
     <seg type="verse" id="b.JOH.19.42">
      <s id="b.JOH.19.42.1">Nu waasha Tíjiuch asamtai tura Israer-shuara ayampratin tsawantri jeatemamtai Jesusa Ayashín nui iwiarsarmiayi.</s>
     </seg>
    </div>
    <div type="chapter" id="b.JOH.20">
     <seg type="verse" id="b.JOH.20.1">
      <s id="b.JOH.20.1.1">Tumintincha Káshik kirit ain Máktaranmaya Marí Jesus iwiarsamunam iistajtsa wémiayi.</s>
      <s id="b.JOH.20.1.2">Jesusan iwiarsar kaya uuntjai waan atutkarmiayi.</s>
      <s id="b.JOH.20.1.3">Tura Marí nui Jeá nu kaya uraimiun Wáinkiamiayi.</s>
     </seg>
     <seg type="verse" id="b.JOH.20.2">
      <s id="b.JOH.20.2.1">Nuna Wáiniak Semun Pítiur pujamunam tsékenki wémiayi.</s>
      <s id="b.JOH.20.2.2">Chíkich unuiniamuri Jesus ti anemia nusha nuisha pujumiayi.</s>
      <s id="b.JOH.20.2.3">Tura Marí Tímiayi "Iwiarsamunmaya ii Uuntrin Júkiarai.</s>
      <s id="b.JOH.20.2.4">Tura ṡTuíntsuk ikiusara?"</s>
     </seg>
     <seg type="verse" id="b.JOH.20.3">
      <s id="b.JOH.20.3.1">Pítrusha Chíkich unuiniamurijiai Jíinkiar iwiarsamunam iyuwarmiayi.</s>
     </seg>
     <seg type="verse" id="b.JOH.20.4">
      <s id="b.JOH.20.4.1">Mai métek tsékenkiar Pítiur jeatsain Chíkich unuiniamuri iwiarsamunam emka jeamiayi.</s>
     </seg>
     <seg type="verse" id="b.JOH.20.5">
      <s id="b.JOH.20.5.1">Niisha wayatsuk Tsuntsumá iis penuarmarinkia nui tepan Wáinkiamiayi.</s>
     </seg>
     <seg type="verse" id="b.JOH.20.6">
      <s id="b.JOH.20.6.1">Nuyá Semun Pítiur ukunam Jeá iwiarsamunam Wayá penuarmari nui tepan Wáinkiamiayi.</s>
     </seg>
     <seg type="verse" id="b.JOH.20.7">
      <s id="b.JOH.20.7.1">Chíkich jaanchcha Jesusa muuken penuarma nusha nanerma Niisháa tepan Wáinkiamiayi.</s>
     </seg>
     <seg type="verse" id="b.JOH.20.8">
      <s id="b.JOH.20.8.1">Nuyá Chíkich unuiniamuri emka tamia nusha iwiarsamunam wayamiayi.</s>
      <s id="b.JOH.20.8.2">Niisha Túruna Wáiniak "Jesus nekas nantakni" tu Enentáimpramiayi.</s>
     </seg>
     <seg type="verse" id="b.JOH.20.9">
      <s id="b.JOH.20.9.1">Nuna Wáintsuk Yus-Chichamnum "Jesus jakamunmaya nantaktiniaiti" aarman áujsariat nekaacharmiayi.</s>
     </seg>
     <seg type="verse" id="b.JOH.20.10">
      <s id="b.JOH.20.10.1">Nuyá mai ni jeen waketkiarmiayi.</s>
     </seg>
     <seg type="verse" id="b.JOH.20.11">
      <s id="b.JOH.20.11.1">Tura Marikia iwiarsamunam juak uutu pujumiayi.</s>
      <s id="b.JOH.20.11.2">Niisha uutiatan Tsuntsumá iwiarsamunam iimsamiayi.</s>
     </seg>
     <seg type="verse" id="b.JOH.20.12">
      <s id="b.JOH.20.12.1">Tura Jesusa Ayashí nuik tepesmanum nayaimpinmaya suntar puju entsaru Jímiar pujan Wáinkiamiayi.</s>
      <s id="b.JOH.20.12.2">Chikichik Múuknumaani tura Chíkichka nawenmaani pujumiayi.</s>
     </seg>
     <seg type="verse" id="b.JOH.20.13">
      <s id="b.JOH.20.13.1">Nayaimpinmaya suntarsha "ṡUrukamtai uutam?" tiarmiayi.</s>
      <s id="b.JOH.20.13.2">Marísha Tímiayi "Winia Uuntrun jurutkiarai tura ṡtuintsuk ikiusara?"</s>
     </seg>
     <seg type="verse" id="b.JOH.20.14">
      <s id="b.JOH.20.14.1">Nuna ti ayanmar Jesusan Wáiniak Niin nekaachmiayi.</s>
     </seg>
     <seg type="verse" id="b.JOH.20.15">
      <s id="b.JOH.20.15.1">Jesus aniak "ṡUrukamtai uutam.</s>
      <s id="b.JOH.20.15.2">Ya eaam?"</s>
      <s id="b.JOH.20.15.3">Tímiayi.</s>
      <s id="b.JOH.20.15.4">Marisha ajan Wáinniua nuiti tusa Tímiayi "Uunta, ame ni ayashi jukimkia, tui ikiusmam ujatkata wi jurumkitiaj" Tímiayi.</s>
     </seg>
     <seg type="verse" id="b.JOH.20.16">
      <s id="b.JOH.20.16.1">Nuyá Jesus "Mariya" Tímiayi.</s>
      <s id="b.JOH.20.16.2">Tutai niisha ayanmar "Rapuni" Tímiayi.</s>
      <s id="b.JOH.20.16.3">Nusha Israer-chichamnum "Uuntá" tawai.</s>
     </seg>
     <seg type="verse" id="b.JOH.20.17">
      <s id="b.JOH.20.17.1">Jesussha Tímiayi "Emetruawaip.</s>
      <s id="b.JOH.20.17.2">Winia Aparui Wáatsjai.</s>
      <s id="b.JOH.20.17.3">Antsu weme Wíi shuar Titiá "Winia Aparuí nayaimpiniam wéajai.</s>
      <s id="b.JOH.20.17.4">Niisha Atumí Aparínti.</s>
      <s id="b.JOH.20.17.5">Winia Yúsruiti tura Atumí Yúsrinti" tawai Titiá" Tímiayi.</s>
     </seg>
     <seg type="verse" id="b.JOH.20.18">
      <s id="b.JOH.20.18.1">Nuyá Máktaranmaya Marisha Jesusa unuiniamurin Wáiniak "Wi Uuntan Wáinkiajai, Tímiayi.</s>
      <s id="b.JOH.20.18.2">Niisha juna mash Túrutui" tu ujakarmiayi.</s>
     </seg>
     <seg type="verse" id="b.JOH.20.19">
      <s id="b.JOH.20.19.1">Nu tsawantai, tumintin, ni unuiniamuri Israer-shuara uuntrin ashamainiak kashi iruntrar waiti epeni pujuarmiayi.</s>
      <s id="b.JOH.20.19.2">Túrasha Jesus áyatik wayamiayi.</s>
      <s id="b.JOH.20.19.3">Tura ajapén wajas "shiir pujustarum" Tímiayi.</s>
     </seg>
     <seg type="verse" id="b.JOH.20.20">
      <s id="b.JOH.20.20.1">Nuna ti, Nuyá ni uwejen ajintruamuncha ni paen ijiumuncha iniakmasmiayi.</s>
      <s id="b.JOH.20.20.2">Ni unuiniamurisha Uuntrin Wáinkiar shiir warasarmiayi.</s>
     </seg>
     <seg type="verse" id="b.JOH.20.21">
      <s id="b.JOH.20.21.1">Ataksha Jesus "Shiir pujustarum, Tímiayi.</s>
      <s id="b.JOH.20.21.2">Winia Apar akatar akuptukma Núnisnak Wisha akatran akupeajrume" Tímiayi.</s>
     </seg>
     <seg type="verse" id="b.JOH.20.22">
      <s id="b.JOH.20.22.1">Nuyá ni matsatmanumaani Umpuí Tímiayi "Yusa Shiir Wakaní Atumí Enentáin wayati.</s>
     </seg>
     <seg type="verse" id="b.JOH.20.23">
      <s id="b.JOH.20.23.1">Shuara tunaarinkia átum "Asakártí" Tákurminkia tsankurnartatui.</s>
      <s id="b.JOH.20.23.2">Tura nu shuar "sumamati" Tákurminkia tuke sumama pujawai" Tímiayi Jesus.</s>
     </seg>
     <seg type="verse" id="b.JOH.20.24">
      <s id="b.JOH.20.24.1">Tura chikichik unuiniamu, Jímiampramu Tumas, Jesus tamia nui pujuchmiayi.</s>
     </seg>
     <seg type="verse" id="b.JOH.20.25">
      <s id="b.JOH.20.25.1">Tura ukunam chikich unuiniamuri ujainiak "Ii Uuntri Wáinkiaji" tiarmiayi.</s>
      <s id="b.JOH.20.25.2">Tura Tumas Tímiayi "Ajintruamuri Wáinkian uwejrun awaintiuatniuitjai.</s>
      <s id="b.JOH.20.25.3">Tura paenumsha awaintiuatniuitjai.</s>
      <s id="b.JOH.20.25.4">Penké jaka asamtai aya nujai iniantkimiun Enentáimtustatjai" Tímiayi.</s>
     </seg>
     <seg type="verse" id="b.JOH.20.26">
      <s id="b.JOH.20.26.1">Chíkich tumintin ataksha Jesusa unuiniamuri iruntrarmiayi.</s>
      <s id="b.JOH.20.26.2">Nuinkia Tumassha niijiai pujuarmiayi.</s>
      <s id="b.JOH.20.26.3">Tura waiti epenmianuman Jesus Wayá ajapén wajas "Shiir pujustarum" Tímiayi.</s>
     </seg>
     <seg type="verse" id="b.JOH.20.27">
      <s id="b.JOH.20.27.1">Nuyá Tumasan Tímiayi "Winia uwejur iisam ame uwejem awaintiuata.</s>
      <s id="b.JOH.20.27.2">Núnismek winia paerui uwejem awaintiuam Iistá.</s>
      <s id="b.JOH.20.27.3">Tura arantutsuk nekas Enentáimtursata."</s>
     </seg>
     <seg type="verse" id="b.JOH.20.28">
      <s id="b.JOH.20.28.1">Nuyá Tumas "Winia Uuntrua, nekas winia Yúsruitme" Tímiayi.</s>
     </seg>
     <seg type="verse" id="b.JOH.20.29">
      <s id="b.JOH.20.29.1">Jesussha Tímiayi "Winia Wáitkiam nuin Enentáimtursame.</s>
      <s id="b.JOH.20.29.2">Antsu Winia Wáittsuk Enentáimturaru nekas shiir ainiawai" Tímiayi.</s>
     </seg>
     <seg type="verse" id="b.JOH.20.30">
      <s id="b.JOH.20.30.1">Aentsti tujintiamuncha Jesus Túramu ti Untsurí ju papinium aarchamu ainiawai.</s>
      <s id="b.JOH.20.30.2">Tura ni unuiniamuri mash Wáinkiarmai.</s>
     </seg>
     <seg type="verse" id="b.JOH.20.31">
      <s id="b.JOH.20.31.1">Antsu Jesuska Kristu asa Yusa Uchirínti tu Enentáimtustarum tusan Júnaka aarmajai.</s>
      <s id="b.JOH.20.31.2">Tura Enentáimtakmin Jesus ni iwiaakmarin yamarma nuna amastatui.</s>
     </seg>
    </div>
    <div type="chapter" id="b.JOH.21">
     <seg type="verse" id="b.JOH.21.1">
      <s id="b.JOH.21.1.1">Tipirias antumianka Káanmatkariin Jesus ni Unuiniamurín wantintiukmiayi.</s>
      <s id="b.JOH.21.1.2">Júnisan ámiayi.</s>
     </seg>
     <seg type="verse" id="b.JOH.21.2">
      <s id="b.JOH.21.2.1">Semun Pítrusha Jímiampramu Tumassha Kananmaya Natanaérsha Sepetéu Uchirísha tura Chíkich Jímiar unuiniamurisha métek iruntrar pujuarmiayi.</s>
     </seg>
     <seg type="verse" id="b.JOH.21.3">
      <s id="b.JOH.21.3.1">Semun Pítrusha "Namakan nekajai nankiattsan wéajai" Tímiayi.</s>
      <s id="b.JOH.21.3.2">Chíkich mash "Iisha winittiaji" tiarmiayi.</s>
      <s id="b.JOH.21.3.3">Wéar uunt kanunam enkemprar nu kashi achitsuk tsawararmiayi.</s>
     </seg>
     <seg type="verse" id="b.JOH.21.4">
      <s id="b.JOH.21.4.1">Káshik ain Jesus Entsá Káanmatkaríin wantinkiamiayi tura ni unuiniamurisha Jesusan nekaacharmiayi.</s>
     </seg>
     <seg type="verse" id="b.JOH.21.5">
      <s id="b.JOH.21.5.1">Jesussha Tímiayi "Uchiru, ṡnamak achikiurmek?"</s>
      <s id="b.JOH.21.5.2">Niisha "Atsá" tiarmiayi.</s>
     </seg>
     <seg type="verse" id="b.JOH.21.6">
      <s id="b.JOH.21.6.1">Tutai Jesus Tímiayi "Neka untsuurnumaani ajunkatarum.</s>
      <s id="b.JOH.21.6.2">Nui achiktatrume."</s>
      <s id="b.JOH.21.6.3">Nii timia Núnisan Túrawar namakan ti achikiar nekan Júsatniun tujinkiarmiayi.</s>
     </seg>
     <seg type="verse" id="b.JOH.21.7">
      <s id="b.JOH.21.7.1">Nújainkia Jesusa unuiniamuri Jesus ti aneemia nu Pítrun Tímiayi "Ii Uuntrinti."</s>
      <s id="b.JOH.21.7.2">Takui Pítrusha aimiaku asa ni pushirin entsar Entsá inianmiayi yukuak jeataj tusa.</s>
     </seg>
     <seg type="verse" id="b.JOH.21.8">
      <s id="b.JOH.21.8.1">Chíkich unuiniamurisha jeachat pujuiniachuk nekan japiki kanujai Káanmatkanam jeawarmiayi.</s>
     </seg>
     <seg type="verse" id="b.JOH.21.9">
      <s id="b.JOH.21.9.1">Káanmatkanam jeawar ji kaiir ámanum namakan Jiámun Wáinkiarmiayi.</s>
      <s id="b.JOH.21.9.2">Tantancha Wáinkiarmiayi.</s>
     </seg>
     <seg type="verse" id="b.JOH.21.10">
      <s id="b.JOH.21.10.1">Jesussha "Atum achikiurmena Nuyá Jiátin itiatarum" Tímiayi.</s>
     </seg>
     <seg type="verse" id="b.JOH.21.11">
      <s id="b.JOH.21.11.1">Tutai Semun Pítiur kanunam we nekan nekartiuk Káanmatak japiki itiamiayi.</s>
      <s id="b.JOH.21.11.2">Itiar namaknasha siantu senkuenta Nuyá tres (153) nekapmararmiayi.</s>
      <s id="b.JOH.21.11.3">Ti Untsurí áyat nekasha Jáankachmiayi.</s>
     </seg>
     <seg type="verse" id="b.JOH.21.12">
      <s id="b.JOH.21.12.1">Nuyá Jesussha "Yurumáitiarum" Tímiayi.</s>
      <s id="b.JOH.21.12.2">Ni unuiniamurisha "aya ii Uuntri áminiaiti" tusar inintrustinian natsantiarmiayi.</s>
     </seg>
     <seg type="verse" id="b.JOH.21.13">
      <s id="b.JOH.21.13.1">Nuyá Jesus wajaki tantan Jukí Súsarmiayi.</s>
      <s id="b.JOH.21.13.2">Núnisan namaknasha Súsarmiayi.</s>
     </seg>
     <seg type="verse" id="b.JOH.21.14">
      <s id="b.JOH.21.14.1">Jesus jakamunmaya nantaki jujai menaintiu ni unuiniamurin wantintiukarmiayi.</s>
     </seg>
     <seg type="verse" id="b.JOH.21.15">
      <s id="b.JOH.21.15.1">Nuyá Yurumáwar Jesus Semun Pítrun aniasmiayi "Junasa Uchirí Semunka, ṡju shuar nankaamas anentmek?"</s>
      <s id="b.JOH.21.15.2">Pítrusha Tímiayi "Ee, Uunta, wi wakerajam nu Ame nékame."</s>
      <s id="b.JOH.21.15.3">Jesussha "Nuinkia winia murikiur ayuratniua aintsam Winia Enentáimturainia nu Yaintá" Tímiayi.</s>
     </seg>
     <seg type="verse" id="b.JOH.21.16">
      <s id="b.JOH.21.16.1">Ataksha aniasmiayi "Junasa Uchirí Semunka, ṡWinia anentmek?"</s>
      <s id="b.JOH.21.16.2">Pítrusha "Ee, Uunta, wi wakerajam nu Ame nékame" Tímiayi.</s>
      <s id="b.JOH.21.16.3">Jesussha "Winia murikiur Wáinkiatá" Tímiayi.</s>
     </seg>
     <seg type="verse" id="b.JOH.21.17">
      <s id="b.JOH.21.17.1">Nú ataksha aniasmiayi "Junasa Uchirí Semunka, ṡwinia wakerutamek?"</s>
      <s id="b.JOH.21.17.2">Pítrusha menaintiu Iníam Kúntuts Enentáimiar Tímiayi "Uunta, Ashí nékame.</s>
      <s id="b.JOH.21.17.3">Wi wakerajam nu Ame nékame."</s>
      <s id="b.JOH.21.17.4">Jesussha Tímiayi "Winia murikiur ayurata.</s>
     </seg>
     <seg type="verse" id="b.JOH.21.18">
      <s id="b.JOH.21.18.1">Maa, nekas Tájame.</s>
      <s id="b.JOH.21.18.2">Natsa asamka iwiarmampram ame wakeramunam wéuyame.</s>
      <s id="b.JOH.21.18.3">Tura uuntach ajasmeka ame kunturam ayaparakmin Chíkich aentstamprattawai tura ame wétin nakitiam nui juramkiartatui."</s>
     </seg>
     <seg type="verse" id="b.JOH.21.19">
      <s id="b.JOH.21.19.1">Jesus Nújainkia Pítiur Máatniun ujakmiayi.</s>
      <s id="b.JOH.21.19.2">Tura Núnisan jakamtai shuar Yúsan shiir awajsatniun ujakmiayi.</s>
      <s id="b.JOH.21.19.3">Nuyá Pítrun "Nemartusta" Tímiayi.</s>
     </seg>
     <seg type="verse" id="b.JOH.21.20">
      <s id="b.JOH.21.20.1">Pítrusha ayanmar Chíkich unuiniamurin Jesus ti anea nuna némarun Wáinkiamiayi.</s>
      <s id="b.JOH.21.20.2">Kame nu unuiniamuka nuik Jesus Jáatsain Yurumáiniakui "Uunta, ṡya surutmaktata?" timia Núiti.</s>
     </seg>
     <seg type="verse" id="b.JOH.21.21">
      <s id="b.JOH.21.21.1">Nincha Pítiur Wáiniak Jesusan aniasmiayi "Uunta, ṡjusha Warí urukatniuit?"</s>
     </seg>
     <seg type="verse" id="b.JOH.21.22">
      <s id="b.JOH.21.22.1">Jesussha ayak "Wi wakeraknaka iwiaaku pujain Tátatjai Tíminiaitjai.</s>
      <s id="b.JOH.21.22.2">Nuna Tákuisha ṡWarí itiurtama?</s>
      <s id="b.JOH.21.22.3">Ameka nemartusta" Tímiayi.</s>
     </seg>
     <seg type="verse" id="b.JOH.21.23">
      <s id="b.JOH.21.23.1">Nújainkia "Nu Unuiniamurí Jákashtatui' tusa Yus-shuarnum áujmatiarmiayi.</s>
      <s id="b.JOH.21.23.2">Túrasha Jesus "Jákashtatui' Tíchamiayi antsu áyatik "Wi wakeraknaka iwiaaku pujain Tátatjai takuisha ṡWarí itiurtama?"</s>
      <s id="b.JOH.21.23.3">Tímiayi.</s>
     </seg>
     <seg type="verse" id="b.JOH.21.24">
      <s id="b.JOH.21.24.1">Wikia Nú unuiniamurintjai.</s>
      <s id="b.JOH.21.24.2">Ju papincha aaru asan "mash nekasaiti' tajai.</s>
      <s id="b.JOH.21.24.3">Ashí shuarsha Núnisaran Tuíniawai.</s>
     </seg>
     <seg type="verse" id="b.JOH.21.25">
      <s id="b.JOH.21.25.1">Nu arantcha jui aarchamusha ti awai.</s>
      <s id="b.JOH.21.25.2">Kame Ashí aamka ti Untsurí Papí asa Ashí nunkanam ikiuschamnia ainti.</s>
      <s id="b.JOH.21.25.3">Nuke Atí.</s>
     </seg>
    </div>
   </div>
   <div type="book" id="b.ACT">
    <div type="chapter" id="b.ACT.1">
     <seg type="verse" id="b.ACT.1.1">
      <s id="b.ACT.1.1.1">Amikiur Tiúpiru: Nuik akupkamiaj Nú papinium Ashí Jesus Túramia nuna aatramiajme.</s>
      <s id="b.ACT.1.1.2">Tura unuitiampramiaj nunasha aatramiajme.</s>
      <s id="b.ACT.1.1.3">Yámankamtaiknumia,</s>
     </seg>
     <seg type="verse" id="b.ACT.1.2">
      <s id="b.ACT.1.2.1">nayaimpiniam wétsuk, Ashí Nii Túramia nuna Tímiajme.</s>
      <s id="b.ACT.1.2.2">Jesuska, nayaimpiniam wakettsuk Yusa Wakaní kakarmarijiai Túratniua nuna ni akatramurin jintintiawarmiayi.</s>
     </seg>
     <seg type="verse" id="b.ACT.1.3">
      <s id="b.ACT.1.3.1">Tura jaka nantaki, Jesus Tímiajaik wantintiukmiayi ni akatramurin.</s>
      <s id="b.ACT.1.3.2">Tura kuarenta (40) tsawant niin wantintiukarmiayi.</s>
      <s id="b.ACT.1.3.3">Nuna tura nekas iwiaakjai tusa iniakmasmiayi, nekaawarat tusa.</s>
      <s id="b.ACT.1.3.4">Tura Yusa akupeamuri urukukit nuna mash ujakmiayi.</s>
     </seg>
     <seg type="verse" id="b.ACT.1.4">
      <s id="b.ACT.1.4.1">Jesuska ni akatramurijiai tuke pujus, niin chicharuk "Jerusarénnumia wéerap, Tímiayi.</s>
      <s id="b.ACT.1.4.2">Winia Apar "amastatjai" Tímia nuna, paant ujakchamkajrum.</s>
      <s id="b.ACT.1.4.3">Nu Túrunat tusarum Jerusarénnum Nákastarum, Tímiayi.</s>
     </seg>
     <seg type="verse" id="b.ACT.1.5">
      <s id="b.ACT.1.5.1">Tuke Enentáimsatarum.</s>
      <s id="b.ACT.1.5.2">Juan entsajai Atumí ayashin imiatmimiarme.</s>
      <s id="b.ACT.1.5.3">Túrasha Wárik Yusa Wakanísha atumniasha tarutmar, Atumí Enentáin enkemprutmattarme.</s>
      <s id="b.ACT.1.5.4">Nusha Enentái imiantin aintsankete" Tímiayi.</s>
     </seg>
     <seg type="verse" id="b.ACT.1.6">
      <s id="b.ACT.1.6.1">Tura Jesusjai irunar matsamas anintriarmiayi "Uunta, Israer-shuar ájinia nu, ankant ajasakrin iiniuk Akupin atak naamkatin Yamaí jeayash" tiarmiayi.</s>
     </seg>
     <seg type="verse" id="b.ACT.1.7">
      <s id="b.ACT.1.7.1">Jesus aimiuk Tímiayi "Winia Apar Túrattana nu Warí tsawantinik Túrunatí nu nekaatniusha atumniachuiti.</s>
      <s id="b.ACT.1.7.2">Apar Ninki neka asa ni kakarmarijiain Túrattawai.</s>
     </seg>
     <seg type="verse" id="b.ACT.1.8">
      <s id="b.ACT.1.8.1">Tura atumsha Yusa Wakaní kakarmarin sunastatrume.</s>
      <s id="b.ACT.1.8.2">Nii taa enkemprutmamtai kakaram ajasrum, Wíi Túramu etserkattarme.</s>
      <s id="b.ACT.1.8.3">Emka jui Jerusarén péprunam etserkattarme.</s>
      <s id="b.ACT.1.8.4">Nuyá Ashí Jutía Núnkanam, tura arant Samaria nunkanmasha, tura Nú arant Ashí Núnkanam werum, Wíi Túramu etserkattarme" Tímiayi Jesus.</s>
     </seg>
     <seg type="verse" id="b.ACT.1.9">
      <s id="b.ACT.1.9.1">Nuyá chichas amir, Ashí ni akatramuri ii wajainiai, Jesus nayaimpinmaani junakmiayi.</s>
      <s id="b.ACT.1.9.2">Wéa-wéakui yurankim mash Niin Amuámiayi.</s>
      <s id="b.ACT.1.9.3">Tuma asamtai ni akatramuri Niin Wáinkiacharmiayi.</s>
     </seg>
     <seg type="verse" id="b.ACT.1.10">
      <s id="b.ACT.1.10.1">Tura Jesus waakkui ni akatramurisha Yakí ii wajainiai, Jimiará aishman puju entsaru nui wantintiukarmiayi.</s>
      <s id="b.ACT.1.10.2">Tura ayamach wajattsarmiayi.</s>
     </seg>
     <seg type="verse" id="b.ACT.1.11">
      <s id="b.ACT.1.11.1">Nu aishmansha Jesusa akatramurin tiarmiayi "Kariréanmaya aishmanka, ṡurukamtai nayaimpinmaani Imiá iimprum?</s>
      <s id="b.ACT.1.11.2">Ju Jesusak Atumíya nayaimpiniam wea Wáinkiarumna Núnisan ataksha winittiawai" tiarmiayi.</s>
     </seg>
     <seg type="verse" id="b.ACT.1.12">
      <s id="b.ACT.1.12.1">Tuasua amikmatai Jesusa akatramuri Uriwiu Náinniumia akaikiar Jerusarénnum waketkiarmiayi.</s>
      <s id="b.ACT.1.12.2">Uriwiu naincha Jerusarénnumsha Tíjiuchiiti, Chikichík kirumitrua Núnisan.</s>
     </seg>
     <seg type="verse" id="b.ACT.1.13">
      <s id="b.ACT.1.13.1">Tura Jerusarénnum jeawarmiayi.</s>
      <s id="b.ACT.1.13.2">Nui jeawar, Jeá wayawar Yakí Wákararmiayi.</s>
      <s id="b.ACT.1.13.3">Nui Pítrusha, Jakupusha, Juansha, Antressha, Jiripisha, Tumassha, Parturumísha, Mateusha, tura Arpeu Uchirí Jakupusha, Nuyá ásump Semunsha, Jakupu yachi Jútassha, Tímian wayawarmiayi.</s>
     </seg>
     <seg type="verse" id="b.ACT.1.14">
      <s id="b.ACT.1.14.1">Jusha mash tuke iruniarmiayi Jesusa yachijiai.</s>
      <s id="b.ACT.1.14.2">Tura Jesusa Nukurí Marijiai, Nuyá Chíkich nuwajaisha tuke iruniarmiayi, Yus áujsatai tusar.</s>
     </seg>
     <seg type="verse" id="b.ACT.1.15">
      <s id="b.ACT.1.15.1">Nui Siántu painti (120) aents iruntrarmia nui Pítiur chichastaj tusa wajakmiayi.</s>
     </seg>
     <seg type="verse" id="b.ACT.1.16">
      <s id="b.ACT.1.16.1">Pítiur juna Tímiayi "Yatsurtírmesha, Umarutírmesha antuktarum.</s>
      <s id="b.ACT.1.16.2">Yuska yaunchu ni Papiriin Jutasnan aamtikramiayi.</s>
      <s id="b.ACT.1.16.3">Jútas akiintsain Tawitkia, Yusa Wakani jintintiam Jutasnan aarmiayi.</s>
      <s id="b.ACT.1.16.4">Jesusan achik surukarmia Nú shuaran nekapruamia Núiti.</s>
      <s id="b.ACT.1.16.5">Kame Tawitia aarmari Yus-Chicham asa Tímianak uminkiatniuyi.</s>
     </seg>
     <seg type="verse" id="b.ACT.1.17">
      <s id="b.ACT.1.17.1">Nú Jutaska ii írutramuitiat, ii takaamurin Páchitkiaitiat,</s>
     </seg>
     <seg type="verse" id="b.ACT.1.18">
      <s id="b.ACT.1.18.1">Tunáa tura nujai Kuítian achik nunkan sumakmiayi.</s>
      <s id="b.ACT.1.18.2">Tura piniakum iniaan tantane Páttimiayi.</s>
     </seg>
     <seg type="verse" id="b.ACT.1.19">
      <s id="b.ACT.1.19.1">Tuma asamtai Ashí Jerusarénnum pujuarmia nu, nuna nekaawar Nú nunkan "Numpa Nunka" anaikiarmiayi.</s>
     </seg>
     <seg type="verse" id="b.ACT.1.20">
      <s id="b.ACT.1.20.1">Kame Sarmu papinium Tawitkia juna aarchamkia: "Ni jeesha itiarak Atí.</s>
      <s id="b.ACT.1.20.2">Nu jeanmanka penké Pujuschartí."</s>
      <s id="b.ACT.1.20.3">Tura "Ni takatri Chíkich atankiti."</s>
      <s id="b.ACT.1.20.4">Tu aarmaiti' Tímiayi.</s>
     </seg>
     <seg type="verse" id="b.ACT.1.21">
      <s id="b.ACT.1.21.1">`Tuma asamtai yamaikia Chíkich anaikiatniuitji.</s>
      <s id="b.ACT.1.21.2">Tura Nánkamas achikchatniuitji.</s>
      <s id="b.ACT.1.21.3">Antsu ii nemartamkau Atí.</s>
      <s id="b.ACT.1.21.4">Uunt Jesus iijiai pujumia nui tuke Niin nemarsamia nu Atí.</s>
     </seg>
     <seg type="verse" id="b.ACT.1.22">
      <s id="b.ACT.1.22.1">Juan Jesusan imiaimiania Nú tsawantnumia Jukí, Jesus nayaimpiniam wémiania Nú tsawantan Tímianu ejé tuke Niijiai wekaimia nu Atí.</s>
      <s id="b.ACT.1.22.2">Nu shuar Enentáimtusar, chikichik achiktai.</s>
      <s id="b.ACT.1.22.3">Iisha iruntrar Jesusa nantakmiari Etserkamí tusar Túramí" Tímiayi Pítiur.</s>
     </seg>
     <seg type="verse" id="b.ACT.1.23">
      <s id="b.ACT.1.23.1">Tura Nuyá Jimiará shuaran anaikiarmiayi.</s>
      <s id="b.ACT.1.23.2">Matíasan anaikiarmiayi.</s>
      <s id="b.ACT.1.23.3">Tura chikichnasha Jusen, ni Chíkich naari Parsapas, tura apach Náarinkia Justu, nunasha anaikiarmiayi.</s>
     </seg>
     <seg type="verse" id="b.ACT.1.25">
      <s id="b.ACT.1.25.1">Tura Nuyá Yus-shuar Yúsan áujainiak juna tiarmiayi "Ii Uuntri, Amesha Ashí shuara Enentái nékame.</s>
      <s id="b.ACT.1.25.2">Jui awai Jimiará aishman.</s>
      <s id="b.ACT.1.25.3">Jútas Tunáa Túrak Jákatniunam wéak akatramu takatan ikiukmiayi.</s>
      <s id="b.ACT.1.25.4">Yamaikia Jútasa takatri achikiat tusam, ṡTuá achikium, Uunta?</s>
      <s id="b.ACT.1.25.5">Paant iniakmasta."</s>
      <s id="b.ACT.1.25.6">Tu aujsarmiayi.</s>
     </seg>
     <seg type="verse" id="b.ACT.1.26">
      <s id="b.ACT.1.26.1">Tura Israer-shuara Túrutairi Núnisan, wats yaki nupetmakat tusar Túrawarmiayi.</s>
      <s id="b.ACT.1.26.2">Tura Matías nupetmakmiayi.</s>
      <s id="b.ACT.1.26.3">Túrunamtai Matíasnak pachikiarmiayi.</s>
     </seg>
    </div>
    <div type="chapter" id="b.ACT.2">
     <seg type="verse" id="b.ACT.2.1">
      <s id="b.ACT.2.1.1">Pintikiustís Náartin Jísat jeamtai, Chikichík jeanman nuin Yus-shuar tuakarmiayi.</s>
     </seg>
     <seg type="verse" id="b.ACT.2.2">
      <s id="b.ACT.2.2.1">Tumai aya aneachma nayaimpinmaya nasea aintsan téter ajaki winian antukarmiayi.</s>
      <s id="b.ACT.2.2.2">Ashí mash Jeá pujuarmia nuka antukarmiayi.</s>
     </seg>
     <seg type="verse" id="b.ACT.2.3">
      <s id="b.ACT.2.3.1">Tura nui pujuiniai ji wajai kea aaniun Wáinkiarmiayi.</s>
      <s id="b.ACT.2.3.2">Túruna ankant ankant puunak tarurarmiayi.</s>
     </seg>
     <seg type="verse" id="b.ACT.2.4">
      <s id="b.ACT.2.4.1">Tuma asamtai Yusa Wakaní Ashí ni Enentáin pimiutkarmiayi.</s>
      <s id="b.ACT.2.4.2">Túram chichasarat tusa Yusa Wakaní ni nekatairi Súsarmiayi.</s>
      <s id="b.ACT.2.4.3">Tuma asamtai nujai niisha Chíkich chichaman chichasarmiayi.</s>
     </seg>
     <seg type="verse" id="b.ACT.2.5">
      <s id="b.ACT.2.5.1">Nui Jerusarénnum Yus Táman umirin Israer-aents ármiayi.</s>
      <s id="b.ACT.2.5.2">Ashí nunkanmaya Jerusarénnum taar matsamarmiayi.</s>
     </seg>
     <seg type="verse" id="b.ACT.2.6">
      <s id="b.ACT.2.6.1">Tura Túrunamia nuna antukar Káunkarmiayi.</s>
      <s id="b.ACT.2.6.2">Tura Ashí shuar ni chichamejain chichaamun antukarmiayi.</s>
      <s id="b.ACT.2.6.3">Tuma ásar, warinkit, tu Enentáimsarmiayi.</s>
     </seg>
     <seg type="verse" id="b.ACT.2.7">
      <s id="b.ACT.2.7.1">Nekaachar ashamkarmiayi.</s>
      <s id="b.ACT.2.7.2">"Warinkit, tunaim ajarmiayi.</s>
      <s id="b.ACT.2.7.3">Ju aents Chíkich Chíkich chichaman chichainia nu, Ashí Kariréanmayanchukait, tiarmiayi.</s>
     </seg>
     <seg type="verse" id="b.ACT.2.8">
      <s id="b.ACT.2.8.1">Tura iisha ankant ankant ii chichamenka ántatsjik.</s>
      <s id="b.ACT.2.8.2">Ausha urukainiakua, nunak chichainiawa, tiarmiayi.</s>
     </seg>
     <seg type="verse" id="b.ACT.2.9">
      <s id="b.ACT.2.9.1">Jui Ashí nunkanmaya aents pujuiniatsjik.</s>
      <s id="b.ACT.2.9.2">Partianmaya, Eramnumiasha, Misiuputámianmayasha, Puntanmayasha, tura Asia nunkanmayasha,</s>
     </seg>
     <seg type="verse" id="b.ACT.2.10">
      <s id="b.ACT.2.10.1">Príjianmayasha, Pampirianmayasha, Ejiptunmaya tura Aprikianmaya Serinia Nú nankaamasnumiasha pujuiniatsjik, tiarmiayi.</s>
      <s id="b.ACT.2.10.2">Nuyasha ii shuarsha Ruma péprunmaya yaunchu taar jui matsatainiawai.</s>
      <s id="b.ACT.2.10.3">Chikichcha tuke Israer-shuar ainiawai.</s>
      <s id="b.ACT.2.10.4">Tura chikichcha Israer-shuar ajastaj tusa Israer Túrutairin mash Túruiniawai.</s>
     </seg>
     <seg type="verse" id="b.ACT.2.11">
      <s id="b.ACT.2.11.1">Kritianmayasha Arapianmaya pujuiniaji.</s>
      <s id="b.ACT.2.11.2">Tura Ashí mash ii chichamejaisha Yusa pénker Túramuri ántaji" tiarmiayi.</s>
     </seg>
     <seg type="verse" id="b.ACT.2.12">
      <s id="b.ACT.2.12.1">Ashí aents nuna nékachu ásar ashamkarmiayi.</s>
      <s id="b.ACT.2.12.2">Tura Nuámtak aniniaisarmiayi "ṡWarinminiait ju?"</s>
     </seg>
     <seg type="verse" id="b.ACT.2.13">
      <s id="b.ACT.2.13.1">Tura chikichcha wishikiarmiayi.</s>
      <s id="b.ACT.2.13.2">"Nampeku ainiatsuash" tiarmiayi.</s>
     </seg>
     <seg type="verse" id="b.ACT.2.14">
      <s id="b.ACT.2.14.1">Nuinkia Pítiur, Chíkich áuntse Jesusa akatramurijiai wajaki, kakantar chichasmiayi.</s>
      <s id="b.ACT.2.14.2">Chichaak Tímiayi "Jutíanmaya shuartiram, Jerusarénnumiatirmesha antuktarum.</s>
      <s id="b.ACT.2.14.3">Wi Títiatjana nu antukrum pénker Enentáimpratarum.</s>
     </seg>
     <seg type="verse" id="b.ACT.2.15">
      <s id="b.ACT.2.15.1">Ju aishman, nampekarai, Tárumna nu, nampekcharai.</s>
      <s id="b.ACT.2.15.2">Warí, nantu Imiá ishichik takuni. ṡAisha itiurak?</s>
     </seg>
     <seg type="verse" id="b.ACT.2.16">
      <s id="b.ACT.2.16.1">Antsu Yúsnan etserin, ni naari Juér, yaunchu aarmia nu, Yamái Túrunayi, Tímiayi.</s>
     </seg>
     <seg type="verse" id="b.ACT.2.17">
      <s id="b.ACT.2.17.1">Juna aarmiayi: "Yus tawai "Jú nunka amuukatin jeatemamtai, winia Wakantrun Ashí aentsnum akupkattajai, yumi yaraanua aintsan.</s>
      <s id="b.ACT.2.17.2">Atumí uchiri, Atumí nawantrisha Yusa chichamen áujmatiartatui.</s>
      <s id="b.ACT.2.17.3">Tura Nátsaka iimiarartatui.</s>
      <s id="b.ACT.2.17.4">Tura uuntka mesekramiartatui.</s>
     </seg>
     <seg type="verse" id="b.ACT.2.18">
      <s id="b.ACT.2.18.1">Tura aishmansha nuwasha winia takartin ainia Núnaka winia Wakantrun akuptukartatjai.</s>
      <s id="b.ACT.2.18.2">Túram niisha Wíi Túramun áujmatiartatui.</s>
     </seg>
     <seg type="verse" id="b.ACT.2.19">
      <s id="b.ACT.2.19.1">Yakí nayaimpiniam, aents Túrachminian iniakmastatjai.</s>
      <s id="b.ACT.2.19.2">Tura nunkanmasha winia kakarmarun iniakmastaj tusan numpancha, jiniasha, mukuintiuncha yuranmia aintsan akupkattajai.</s>
     </seg>
     <seg type="verse" id="b.ACT.2.20">
      <s id="b.ACT.2.20.1">Tura Tsawái nantusha kajinkiattawai.</s>
      <s id="b.ACT.2.20.2">Tura nantusha mushatmar numpa Núniktatui.</s>
      <s id="b.ACT.2.20.3">Uunt tsawant achikmiajna nu jeatsain, Túrunattawai.</s>
      <s id="b.ACT.2.20.4">Nú tsawantcha Imiá nekas uunt átatui.</s>
     </seg>
     <seg type="verse" id="b.ACT.2.21">
      <s id="b.ACT.2.21.1">Nuinkia Ashí shuar nekas winia kakarmarun seana nuka uwemprartatui" Tímiayi Yus."</s>
      <s id="b.ACT.2.21.2">Núnis Juér aarmiayi' Tímiayi Pítiur.</s>
     </seg>
     <seg type="verse" id="b.ACT.2.22">
      <s id="b.ACT.2.22.1">Tuke chichaak: `Israernumia shuartiram, wi Títiatjana nu antuktarum.</s>
      <s id="b.ACT.2.22.2">Nasarétnumia Jesusnan tajai.</s>
      <s id="b.ACT.2.22.3">Nú Jesusan Yus shiir Enentáimtawai.</s>
      <s id="b.ACT.2.22.4">Yuska, átum ti Enentáimprarum ni kakarmarin paant nekaatarum tusa, Nú Jesusan ti Ikiakármiayi.</s>
      <s id="b.ACT.2.22.5">Tura Jesusjai aentsti Túrachminian Yuska Túramiayi, átum iimmianum.</s>
      <s id="b.ACT.2.22.6">Nuka ti paant nékarme, Tímiayi.</s>
     </seg>
     <seg type="verse" id="b.ACT.2.23">
      <s id="b.ACT.2.23.1">Tura Jesus surunkamia nuna Yuska yaunchu, Túruntsain, paant nekaamiayi.</s>
      <s id="b.ACT.2.23.2">Túrasha Yus Enentáimmia nujai métek Túrawarmiayi.</s>
      <s id="b.ACT.2.23.3">Tura atumek emetarum Jesus jukimiarme.</s>
      <s id="b.ACT.2.23.4">Nú arant, Krúsnum Máatarum, Tunáa shuar Tímiarme.</s>
     </seg>
     <seg type="verse" id="b.ACT.2.24">
      <s id="b.ACT.2.24.1">Túramunak Yus Jesusan Jákatniun nupetmamtik iniantkimiayi, tuke Jákachmin asamtai.</s>
     </seg>
     <seg type="verse" id="b.ACT.2.25">
      <s id="b.ACT.2.25.1">Iimiata, ii uuntri Tawit Jesusnan kantamprua juna aarmiayi: Uuntan tuke pujurtan Wáinmiajai.</s>
      <s id="b.ACT.2.25.2">Winia pujurtakui awajkamu áchattajai.</s>
     </seg>
     <seg type="verse" id="b.ACT.2.26">
      <s id="b.ACT.2.26.1">Tuma asamtai winia Enentáirjaisha Niin shiir Enentáimtusmiajai.</s>
      <s id="b.ACT.2.26.2">Tura wenurjaisha shiir chichaman chichamiajai.</s>
      <s id="b.ACT.2.26.3">Jáaknasha shiir Enentáimsan jakattajai, aneantiniapitjia tusan.</s>
     </seg>
     <seg type="verse" id="b.ACT.2.27">
      <s id="b.ACT.2.27.1">Winia wakaniur, Yusru, Jákatniunam ikiurtuschattame.</s>
      <s id="b.ACT.2.27.2">Wi ame Uchirmetjai, Tunaarincha.</s>
      <s id="b.ACT.2.27.3">Túmaitkui anentu asam ayashur Káurtin tsankatrukchattame.</s>
     </seg>
     <seg type="verse" id="b.ACT.2.28">
      <s id="b.ACT.2.28.1">Tura iwiaaku átin jintia jintintrutamame.</s>
      <s id="b.ACT.2.28.2">Tura tuke pujurtakum waramtikrustatme.</s>
      <s id="b.ACT.2.28.3">Tu aarmiayi Tawit' Tímiayi.</s>
     </seg>
     <seg type="verse" id="b.ACT.2.29">
      <s id="b.ACT.2.29.1">Pítiur tuke chichaak: `Páantchakait.</s>
      <s id="b.ACT.2.29.2">Ii uuntri Tawit yaunchu Jákaiti.</s>
      <s id="b.ACT.2.29.3">Tura iwiarsamuiti.</s>
      <s id="b.ACT.2.29.4">Ni iwiarsamuri iini pujatsuk.</s>
     </seg>
     <seg type="verse" id="b.ACT.2.30">
      <s id="b.ACT.2.30.1">Túrasha Tawitkia Yúsnan etserniuyayi.</s>
      <s id="b.ACT.2.30.2">Tuma asa Yus Tímia nuna nekaamiayi.</s>
      <s id="b.ACT.2.30.3">Yus Tawitian chicharuk Tímiayi "Ame akupniuitme.</s>
      <s id="b.ACT.2.30.4">Nekas Tájame, ukunam ame iniannamurminian Kristu akiiniattawai.</s>
      <s id="b.ACT.2.30.5">Niisha Akupin anainiaktatui, amea aintsan."</s>
      <s id="b.ACT.2.30.6">Nuna Yus Táman Tawit nekaamiayi.</s>
     </seg>
     <seg type="verse" id="b.ACT.2.31">
      <s id="b.ACT.2.31.1">Neka asa, Túruntsain Tawit, wainkia Nútiksan, Kristu nantaktintrin aarmiayi.</s>
      <s id="b.ACT.2.31.2">Kristu Túrunatniurin chicharuk Tímiayi "ni Wakaníncha Jákatniunam ikiukchatniuyi.</s>
      <s id="b.ACT.2.31.3">Ayashíncha Káurtinian tsankatkashtiniuyi."</s>
     </seg>
     <seg type="verse" id="b.ACT.2.32">
      <s id="b.ACT.2.32.1">Au Krístun Tímia nu Jesusaiti.</s>
      <s id="b.ACT.2.32.2">Nu Jesusnak Yus iniantkimiayi.</s>
      <s id="b.ACT.2.32.3">Nuka iisha neka asar étsereaji.</s>
     </seg>
     <seg type="verse" id="b.ACT.2.33">
      <s id="b.ACT.2.33.1">Yuska, Jesus nankaamantuiti tusa ni untsuurini apujsaiti.</s>
      <s id="b.ACT.2.33.2">Tura ni Wakanín Jesusan Súsaiti, Nii yaunchu Tímia Nútiksan.</s>
      <s id="b.ACT.2.33.3">Tuma asamtai jusha átum antukurmena nuna, tura iisurmena nunasha Yus suramsaiti.</s>
     </seg>
     <seg type="verse" id="b.ACT.2.34">
      <s id="b.ACT.2.34.1">Tawitkia ayashtiuk nayaimpiniam Wákachmiayi.</s>
      <s id="b.ACT.2.34.2">Tura Nú Tawitiak juna aarmiayi: "Uunt Yus winia Uuntrun Tímiayi "akupin pujutainium, winia untsuuruini Pujustá.</s>
     </seg>
     <seg type="verse" id="b.ACT.2.35">
      <s id="b.ACT.2.35.1">Ame nemasrumin nupetkattajai.</s>
      <s id="b.ACT.2.35.2">Nu Túruntsain jui Pujustá' Tímiayi."</s>
      <s id="b.ACT.2.35.3">Nuní aarmaiti Jesusnan, Tímiayi.</s>
     </seg>
     <seg type="verse" id="b.ACT.2.36">
      <s id="b.ACT.2.36.1">Tura ii, Israer aentsti, Jesus Krúsnum maaitji, Tímiayi.</s>
      <s id="b.ACT.2.36.2">Jú Jesus Máamjinia nuna Yuska Uunt Akupin anaikiamiayi.</s>
      <s id="b.ACT.2.36.3">Túrasha Jesussha iin uwemtikkiartin Krístuiti.</s>
      <s id="b.ACT.2.36.4">Ashí Aentstíram nu pénker nekaatarum" Tímiayi Pítiur.</s>
     </seg>
     <seg type="verse" id="b.ACT.2.37">
      <s id="b.ACT.2.37.1">Nuna antukar wake mesekarmiayi.</s>
      <s id="b.ACT.2.37.2">Tura Pitruncha Chíkich akatramuncha aniasarmiayi "Yatsuru, ṡnuinkia itiurkatjik?" tiarmiayi.</s>
     </seg>
     <seg type="verse" id="b.ACT.2.38">
      <s id="b.ACT.2.38.1">Tutai Pítrusha chichaak "Atumí tunaari ikiuktiaj tusarum Yus nekas Enentáimtustarum.</s>
      <s id="b.ACT.2.38.2">Tura Ashí shuartiram Jesukrístu naari pachisrum imiantiarum.</s>
      <s id="b.ACT.2.38.3">Nuinkia Atumí tunaarin Yus tsankurtamprattarme.</s>
      <s id="b.ACT.2.38.4">Túrunawakrumin Yuska ni Wakanin suramsattarme, Tímiayi.</s>
     </seg>
     <seg type="verse" id="b.ACT.2.39">
      <s id="b.ACT.2.39.1">Yus Tímia nuka atumin Túramprume.</s>
      <s id="b.ACT.2.39.2">Atumí Uchiríncha tura Ashí arant matsatainia nunasha tawai.</s>
      <s id="b.ACT.2.39.3">Kame ii Yusri aentsun untsuktaj tusa wakerana nuna tawai" Tímiayi.</s>
     </seg>
     <seg type="verse" id="b.ACT.2.40">
      <s id="b.ACT.2.40.1">Nú chichamjai tura nuyasha Pítiur tuke jintintiuk Tímiayi "Yajauch shuara Asutiátniuri átatna Nuyá uwempratarum" Tímiayi.</s>
     </seg>
     <seg type="verse" id="b.ACT.2.41">
      <s id="b.ACT.2.41.1">Tuma asamtai nuna antukarmia nuka imianiarmiayi.</s>
      <s id="b.ACT.2.41.2">Nú tsawantai Menaintiú mir (3000) aents Yus-shuar ajasarmiayi.</s>
     </seg>
     <seg type="verse" id="b.ACT.2.42">
      <s id="b.ACT.2.42.1">Ashí nu shuar Jesusa akatramuri jintintiarmia nuna Tímiatrusan antukarmiayi.</s>
      <s id="b.ACT.2.42.2">Tura irunar shiir Enentáimtunaisar yurumin ármiayi.</s>
      <s id="b.ACT.2.42.3">Túrawar, Kristu Enentáimtustin namperin najanin ármiayi.</s>
      <s id="b.ACT.2.42.4">Túrawar Yúsan áujiarmiayi.</s>
     </seg>
     <seg type="verse" id="b.ACT.2.43">
      <s id="b.ACT.2.43.1">Tura Yuska aentsti Túrachminian Jesusa akatramurijiai Túramiayi ni kakarmarin iniakmastaj tusa.</s>
      <s id="b.ACT.2.43.2">Tuma asamtai Ashí aents nuna Wáinkiar ashamkarmiayi.</s>
     </seg>
     <seg type="verse" id="b.ACT.2.44">
      <s id="b.ACT.2.44.1">Yúsan umirkaruka Ashí métekrak pujuarmiayi.</s>
      <s id="b.ACT.2.44.2">Tura Ashí niiniu armia nuna sunaisarmiayi.</s>
     </seg>
     <seg type="verse" id="b.ACT.2.45">
      <s id="b.ACT.2.45.1">Ni nunken surukar, ni takakmarincha surukar, atsumainia nuna Súarmiayi.</s>
     </seg>
     <seg type="verse" id="b.ACT.2.46">
      <s id="b.ACT.2.46.1">Tuke tsawantak Yusa Uunt Jeen Káuniarmiayi.</s>
      <s id="b.ACT.2.46.2">Tura ni jeencha iruntrar warainiak Kristu Enentáimtustin Námper najanin ármiayi.</s>
      <s id="b.ACT.2.46.3">Tura nankaamantu Enentáimtumatsuk, yurumkan ajamnainiarmiayi.</s>
     </seg>
     <seg type="verse" id="b.ACT.2.47">
      <s id="b.ACT.2.47.1">Túrawar, Yuska ti uuntaiti, tu wearmiayi.</s>
      <s id="b.ACT.2.47.2">Tura Ashí aents niin shiir Enentáimtiarmiayi.</s>
      <s id="b.ACT.2.47.3">Tura Uunt Yus tuke tsawant shuaran uwemtikiar Yus-shuar írunmanum íkiaunki wémiayi.</s>
     </seg>
    </div>
    <div type="chapter" id="b.ACT.3">
     <seg type="verse" id="b.ACT.3.1">
      <s id="b.ACT.3.1.1">Chíkich tsawantai, nantu nunkaach ajasmatai, Pítiur Juanjai, Yusa Uunt Jeen Yus áujsatai tusar wearmiayi, Israer-shuar tuke turin armia Nútiksaran.</s>
     </seg>
     <seg type="verse" id="b.ACT.3.2">
      <s id="b.ACT.3.2.1">Tura aishman, ni akiiniamurinia wekaicha amia nu, nui aa Wáitiniam tuke tsawant pujumiayi.</s>
      <s id="b.ACT.3.2.2">Nu aishmannasha ni shuari Entsakí Júkiar Nú Wáitiniam apujin ármiayi, nui shuar wayan Kuítian seat tusar.</s>
      <s id="b.ACT.3.2.3">Nú Wáitisha, Shiir Waiti, tutaiyayi.</s>
     </seg>
     <seg type="verse" id="b.ACT.3.3">
      <s id="b.ACT.3.3.1">Tura Nú shutuapsha Pitrun Juanjai wayan Wáinkiamiayi.</s>
      <s id="b.ACT.3.3.2">Wáiniak Kuítian seamiayi.</s>
     </seg>
     <seg type="verse" id="b.ACT.3.4">
      <s id="b.ACT.3.4.1">Tura Pítiur Juanjai apajas iisarmiayi.</s>
      <s id="b.ACT.3.4.2">Tura Nú aishmannasha chicharuk "Iirsata" Tímiayi.</s>
     </seg>
     <seg type="verse" id="b.ACT.3.5">
      <s id="b.ACT.3.5.1">Aishmansha, surustatuapi, tu Enentáimias, iimsamiayi.</s>
     </seg>
     <seg type="verse" id="b.ACT.3.6">
      <s id="b.ACT.3.6.1">Nuyá Pítiur chichaak "Kuítrusha atsawai, Tímiayi.</s>
      <s id="b.ACT.3.6.2">Kurisha atsawai.</s>
      <s id="b.ACT.3.6.3">Antsu Kuítjai nankaamas takakjana nuna amastajai.</s>
      <s id="b.ACT.3.6.4">Wats, Nasarétnumia Jesukrístu kakarmarijiai wajakim wekasata" Tímiayi.</s>
     </seg>
     <seg type="verse" id="b.ACT.3.7">
      <s id="b.ACT.3.7.1">Tinia iniais, Pítiur ni untsuurini achik awajkimiayi.</s>
      <s id="b.ACT.3.7.2">Túram ni nawesha, wanusesha kakaram ajasmiayi.</s>
     </seg>
     <seg type="verse" id="b.ACT.3.8">
      <s id="b.ACT.3.8.1">Tura niisha wajaki nantent ajakmiayi.</s>
      <s id="b.ACT.3.8.2">Nuyasha wekasamiayi.</s>
      <s id="b.ACT.3.8.3">Tura Pítrujaisha Juánjaisha Yusa Uunt Jeen wayawarmiayi.</s>
      <s id="b.ACT.3.8.4">Nuik shutuapka Wayá nantent nantent ajak Yusa Náarin shiir pachimiayi.</s>
     </seg>
     <seg type="verse" id="b.ACT.3.9">
      <s id="b.ACT.3.9.1">Ashí aents pujuarmia nu, niin wekaan Wáinkiarmiayi.</s>
      <s id="b.ACT.3.9.2">Tura ni chichamen anturkarmiayi.</s>
     </seg>
     <seg type="verse" id="b.ACT.3.10">
      <s id="b.ACT.3.10.1">Tura chichainiak "Nuik Yusa Uunt Jeen Wáitirin, Shiir Waiti tutainium, nu aishman tuke pujuuya Núchakait" tiarmiayi.</s>
      <s id="b.ACT.3.10.2">Tura ni Túrunamurin nekaawar, ti ashamkar Nusháa Enentáimsarmiayi.</s>
     </seg>
     <seg type="verse" id="b.ACT.3.11">
      <s id="b.ACT.3.11.1">Shutuapka pénker ajasu asa Pítrujai Juánjaisha penké tsurachmiayi.</s>
      <s id="b.ACT.3.11.2">Tura aents nui pujuarmia nu, warinkit tusar, Jeáshkiri tsékenki wearmiayi.</s>
      <s id="b.ACT.3.11.3">Nuka Sarumúnna tiniu ármiayi.</s>
     </seg>
     <seg type="verse" id="b.ACT.3.12">
      <s id="b.ACT.3.12.1">Aents Káunkarun Pítiur Wáiniak, chicharuk "Israer-shuartiram, ṡurukamtai winiasha Imiá iirum? tiarmiayi. ṡIisha pénker asarik~i tsuarmaj~i? ṡIi kakarmarijiainkik~i ewekamsamaj~i?</s>
     </seg>
     <seg type="verse" id="b.ACT.3.13">
      <s id="b.ACT.3.13.1">Atsá.</s>
      <s id="b.ACT.3.13.2">Antsu Yuska ni Uchirin Jesusan Ashí nankaamantu awajsaiti.</s>
      <s id="b.ACT.3.13.3">Ii uuntri Apraamsha, Isaksha tura Jakupsha Enentáimtin armia Nú Yusan tajai.</s>
      <s id="b.ACT.3.13.4">Atumka Jesus nakitrarum Kapitián Piratuí surukmarme.</s>
      <s id="b.ACT.3.13.5">Tura Piratu akupkataj tau atumsha suritkiamarme.</s>
     </seg>
     <seg type="verse" id="b.ACT.3.14">
      <s id="b.ACT.3.14.1">Jesus pénker Nákak Enentáimniuyana nu "akupnakchati" Tímiarme.</s>
      <s id="b.ACT.3.14.2">Antsu Shuáran main akupnakat tusarum wakerimiarme.</s>
     </seg>
     <seg type="verse" id="b.ACT.3.15">
      <s id="b.ACT.3.15.1">Túrarum iwiaaku átinian Amaana nu maamarme.</s>
      <s id="b.ACT.3.15.2">Tuma ain Yuska Niin jakamunmaya iniantkimiayi.</s>
      <s id="b.ACT.3.15.3">Nuka iisha neka asar étsereaji.</s>
     </seg>
     <seg type="verse" id="b.ACT.3.16">
      <s id="b.ACT.3.16.1">Tura ju aishman jui wajaana ju tura nékarmena ju, Yusa Uchiri naari Enentáimta asa kakaram ajasuiti.</s>
      <s id="b.ACT.3.16.2">Jesus Enentáimtusu asa nekas pénker ajasuiti.</s>
      <s id="b.ACT.3.16.3">Nusha Wáinniu asarum nékarme' Tímiayi.</s>
     </seg>
     <seg type="verse" id="b.ACT.3.17">
      <s id="b.ACT.3.17.1">`Wats, yatsurtiram, wi nékajai.</s>
      <s id="b.ACT.3.17.2">Atumsha Atumí uuntrijiai Jesusan Túramarmena nu nékatsuk Túramarme.</s>
     </seg>
     <seg type="verse" id="b.ACT.3.18">
      <s id="b.ACT.3.18.1">Tura nu Túramurmijiai Yus yaunchu Tímia nu Tímianak umikiurme.</s>
      <s id="b.ACT.3.18.2">Ni Krísturi Wáitsatniuya nuna Yuska Ashí ni etserniurin aamtikramiayi.</s>
     </seg>
     <seg type="verse" id="b.ACT.3.20">
      <s id="b.ACT.3.20.1">Wats, yamaikia tunaaruminia kanaktiarum.</s>
      <s id="b.ACT.3.20.2">Túrarum Yúsnumaani Ayantártarum, tunaarun Asakárat tusarum.</s>
      <s id="b.ACT.3.20.3">Túrunawakrumninkia, atumin uwemtikramprarat tusa Yus yaunchu anaikiamia nuna akupturmaktatrume.</s>
      <s id="b.ACT.3.20.4">Nusha Jesukristuiti.</s>
      <s id="b.ACT.3.20.5">Tura Niijiai Enentáimin ayampratin átatui.</s>
     </seg>
     <seg type="verse" id="b.ACT.3.21">
      <s id="b.ACT.3.21.1">Tura yamaikia Jesukrístu nayaimpiniam pujustiniaiti, Ashí iwiarnatsain.</s>
      <s id="b.ACT.3.21.2">Yuska ukunam ataksha nunkan shiir awajsattawai.</s>
      <s id="b.ACT.3.21.3">Nuna ni etserniurin Tsáapin Enentái takaku armia nuna yaunchu aamtikramiayi.</s>
     </seg>
     <seg type="verse" id="b.ACT.3.22">
      <s id="b.ACT.3.22.1">Tuma asa Muisais ii aparin Tímiayi: "Atumi Uunt Yusri ukunam etserniun akupturmaktatrume, winia akuptukmia Núnisan.</s>
      <s id="b.ACT.3.22.2">Nuámtaktirminia achik akupturmaktatrume.</s>
      <s id="b.ACT.3.22.3">Tura nii Títiatna nu umirkatarum" Tímiayi.</s>
     </seg>
     <seg type="verse" id="b.ACT.3.23">
      <s id="b.ACT.3.23.1">Nánkamas aents nu etserniun chichamen Umíachkunka emesnartatui.</s>
      <s id="b.ACT.3.23.2">Tura Israer-shuarnum Páchitkia áchattawai.</s>
      <s id="b.ACT.3.23.3">Núnisan aarmiayi Muisaissha' Tímiayi.</s>
     </seg>
     <seg type="verse" id="b.ACT.3.24">
      <s id="b.ACT.3.24.1">Pítiur tuke chichaak `Iimiata, Yúsnan etserin Samuer ju tsawantin Túratniuri etserkamiayi.</s>
      <s id="b.ACT.3.24.2">Nuyá Ashí Yúsnan etserniusha tuke nuna etseriarmiayi.</s>
     </seg>
     <seg type="verse" id="b.ACT.3.25">
      <s id="b.ACT.3.25.1">Etseriarmia nuka atumin Túramprume.</s>
      <s id="b.ACT.3.25.2">Tuma asa átum pénker pujustinian Yuska ii uuntri Apraáman ju chichaman susamiayi.</s>
      <s id="b.ACT.3.25.3">"Nekas Tájame, ame shuarum akiiniattana nujai Ashí aentsnasha shiir awajsattajai' Tímiayi.</s>
      <s id="b.ACT.3.25.4">Tura ii uuntrin Tímia Núnaka incha Túramji, Tímiayi.</s>
     </seg>
     <seg type="verse" id="b.ACT.3.26">
      <s id="b.ACT.3.26.1">Iimiata, Yus ni Uchirín iniantkimia nui, atumin emka akupturmakmiarme.</s>
      <s id="b.ACT.3.26.2">Atumsha, Atumí tunaariya kanaktiarum tusa, tura atumin shiir awajtamsatniun wakerak Túramiayi."</s>
      <s id="b.ACT.3.26.3">Nunak Tímiayi Pítiur.</s>
     </seg>
     <seg type="verse" id="b.ACT.3.2">
      <s id="b.ACT.3.2.1">Pítrusha Juanjai Yusa chichamen aentsun jintintiainiak pujuarmiayi.</s>
      <s id="b.ACT.3.2.2">Jesus nantakin asamtai aencha nantaktin ainiawai, tiarmiayi.</s>
      <s id="b.ACT.3.2.3">Tura chichaak pujuiniai Israer-patri Táarmiayi.</s>
      <s id="b.ACT.3.2.4">Tura Yusa Uunt Jeen wainniu uuntrisha Satuséu aentcha Táarmiayi.</s>
      <s id="b.ACT.3.2.5">Taar Pitruncha Juánnasha kajerkarmiayi, niisha Jesusa nantakmiari chichaman jintintinia asamtai.</s>
     </seg>
     <seg type="verse" id="b.ACT.3.3">
      <s id="b.ACT.3.3.1">Yamaikia Kíawai, kashin Iismí tusar achik sepunam enkea iniaisarmiayi.</s>
     </seg>
     <seg type="verse" id="b.ACT.3.4">
      <s id="b.ACT.3.4.1">Tura Pitrun nuik anturkarmia Nú aents Untsurí Yus-shuar ajasarmiayi.</s>
      <s id="b.ACT.3.4.2">Nuik Yus-shuaraim tura yamaiyaim iruram ti Untsurí ajasarmiayi.</s>
      <s id="b.ACT.3.4.3">Aya aishmankak, senku mir (5000) aents ármiayi.</s>
     </seg>
     <seg type="verse" id="b.ACT.3.5">
      <s id="b.ACT.3.5.1">Kashin tsawarmatai Israer-shuara akupniuri, ni uuntrisha, tura ni jintinniurisha Jerusarénnum iruntrarmiayi.</s>
     </seg>
     <seg type="verse" id="b.ACT.3.6">
      <s id="b.ACT.3.6.1">Nuisha Anassha, Israer-patri uuntri anaikiamu amia nu, tura Kaipiassha, Juansha, Arejantrusha, tura Israer-patri Kapitiántri shuarisha Tímian iruntrarmiayi.</s>
     </seg>
     <seg type="verse" id="b.ACT.3.7">
      <s id="b.ACT.3.7.1">Iruntrar Pitruncha Juánnasha utitiarum tusar akupkarmiayi.</s>
      <s id="b.ACT.3.7.2">Tura itiarmatai, ajapén awajsarmiayi.</s>
      <s id="b.ACT.3.7.3">Tura aniasarmiayi "Kame ṡyana kakarmarijiai, yana chichamejai Túrarum?" tiarmiayi.</s>
     </seg>
     <seg type="verse" id="b.ACT.3.8">
      <s id="b.ACT.3.8.1">Tutai Nuyá Pítiur, ni Enentáin Yusa Wakaní pimiutkamu asa Tímiayi "Akupniutiram, tura uuntirmesha antuktarum.</s>
     </seg>
     <seg type="verse" id="b.ACT.3.9">
      <s id="b.ACT.3.9.1">Ju aishman nuik shutuap amia nu pénker ajasmari anintrarme.</s>
      <s id="b.ACT.3.9.2">Kame itiurak pénker ajasuit Tátsurmek.</s>
     </seg>
     <seg type="verse" id="b.ACT.3.10">
      <s id="b.ACT.3.10.1">Urukamtia úuktataj.</s>
      <s id="b.ACT.3.10.2">Anintrakrumin iisha paant Títiatji, Israernumia shuar Ashí nekaawarat tusar.</s>
      <s id="b.ACT.3.10.3">Ju aishman Jesukrístu kakarmarijiai pénker ajasuiti.</s>
      <s id="b.ACT.3.10.4">Nasarétnumia Jesukrístun, átum Máamurmena nuna, tura Yus jakamunmaya iniantkimiania nuna tajai, Tímiayi.</s>
     </seg>
     <seg type="verse" id="b.ACT.3.11">
      <s id="b.ACT.3.11.1">Nú Jesuska kayaa aintsankete.</s>
      <s id="b.ACT.3.11.2">Atumsha jeamniutiram, Nú kaya yajauchiiti, Tímiarme Jesusna.</s>
      <s id="b.ACT.3.11.3">Túrasha Túramaitiatan Niisha jeanam emka apujsamua Núnisan ajasuiti, Tímiayi.</s>
     </seg>
     <seg type="verse" id="b.ACT.3.12">
      <s id="b.ACT.3.12.1">Tura Chíkichjai uwempratin penké atsawai.</s>
      <s id="b.ACT.3.12.2">Ju nunkanam ii chikicha naari pachisar uwempratin atsaji.</s>
      <s id="b.ACT.3.12.3">Jesuskete ii uwemtikrampratniun Yus suramsamiaj nu" Tímiayi Pítiur.</s>
     </seg>
     <seg type="verse" id="b.ACT.3.13">
      <s id="b.ACT.3.13.1">Pítrusha Juansha Nánkamas shuara aintsan ármiayi.</s>
      <s id="b.ACT.3.13.2">Núkap unuimiarcharu ármiayi.</s>
      <s id="b.ACT.3.13.3">Tura unuimiarchaitiat, arantutsuk etseriarmiayi.</s>
      <s id="b.ACT.3.13.4">Aentsu uuntri Núnaka nekaawar "Nékachuitiat, itiura sapijmiatskesha chichainia" tiarmiayi.</s>
      <s id="b.ACT.3.13.5">Tura, jusha Jesusa nemarin ármia Núiti tiar nekaawarmiayi.</s>
     </seg>
     <seg type="verse" id="b.ACT.3.14">
      <s id="b.ACT.3.14.1">Nuyasha aishman pénker ajasmia nu niijiai nui wajamiayi.</s>
      <s id="b.ACT.3.14.2">Tuma asamtai, niisha ai wajakui, Israer-shuara uuntrinkia, pénker ajaschaiti Títiai Tukamá tujinkiarmiayi.</s>
     </seg>
     <seg type="verse" id="b.ACT.3.15">
      <s id="b.ACT.3.15.1">Tuma ásar, iik nuamtak áujmatsatai tusar, Pítrusha Juansha shutuapsha aa awemartai, tiarmiayi.</s>
     </seg>
     <seg type="verse" id="b.ACT.3.16">
      <s id="b.ACT.3.16.1">Tura áujmatainiak tiarmiayi "Ju Pítrusha ju Juansha itiurkatjik.</s>
      <s id="b.ACT.3.16.2">Ju uunt Túrunamun Jerusarénnum matsatainia nu Ashí nékainiatsuk.</s>
      <s id="b.ACT.3.16.3">Wáitiaiti titin tujintiaji, tiarmiayi.</s>
     </seg>
     <seg type="verse" id="b.ACT.3.17">
      <s id="b.ACT.3.17.1">Tura, Ashí aents nekaawarain tusar yamaik jiaktai.</s>
      <s id="b.ACT.3.17.2">"Ju Jesusa naari pachisrum penké jintintiawarairap," titiai" tiarmiayi.</s>
     </seg>
     <seg type="verse" id="b.ACT.3.18">
      <s id="b.ACT.3.18.1">Tura árusan Pitruncha Juánnasha shutuapnasha ataksha untsukarmiayi.</s>
      <s id="b.ACT.3.18.2">Tura chicharkarmiayi.</s>
      <s id="b.ACT.3.18.3">"Jesusa naari penké áujmatsairap.</s>
      <s id="b.ACT.3.18.4">Tura Jesusa Túramuri penké jintintiairap" tiarmiayi.</s>
     </seg>
     <seg type="verse" id="b.ACT.3.19">
      <s id="b.ACT.3.19.1">Tutai Pítiur Juanjai aimkiarmiayi "Enentáimpratarum. ṡYus warinia wakera? ṡIikia Yus umirtsuk Atumí chichamen umirkatniukaitiaj~i? tiarmiayi.</s>
     </seg>
     <seg type="verse" id="b.ACT.3.20">
      <s id="b.ACT.3.20.1">Nekaatarum.</s>
      <s id="b.ACT.3.20.2">Iisha iisjinia nu, tura antukjinia nusha ii etsertsuk pujustin tujintiaji."</s>
      <s id="b.ACT.3.20.3">Tu aimkiarmiayi.</s>
     </seg>
     <seg type="verse" id="b.ACT.3.22">
      <s id="b.ACT.3.22.1">Shutuáp pénker ajasmia nu kuarenta (40) Uwí nankaamas takakuyayi.</s>
      <s id="b.ACT.3.22.2">Ni pénker ajasmarin aents nekaawar, "juka aentsti Túrachminiaitji" tusar Yusa naarin uunt awajsarmiayi.</s>
      <s id="b.ACT.3.22.3">Tuma asamtai aentsu uuntri Pitruncha, Juannasha Asutiátai Tukamá aentsun ashamainiak áyatik chicharkar iniaisarmiayi.</s>
     </seg>
     <seg type="verse" id="b.ACT.3.23">
      <s id="b.ACT.3.23.1">Pítiur Juanjai ankant ajasar ni írutramuriin waketkiarmiayi.</s>
      <s id="b.ACT.3.23.2">Tura jeawar Israer-patri uuntri tura aentsu uuntrisha niin tiarmia nuna mash etserkarmiayi.</s>
     </seg>
     <seg type="verse" id="b.ACT.3.24">
      <s id="b.ACT.3.24.1">Nu ujakam antukar métekrak Yúsan áujuk tiarmiayi "Winia Uunt Yusru, Amesha nayaimpisha nunkasha najanaitme.</s>
      <s id="b.ACT.3.24.2">Nayaantsasha tura jui írunna nusha najanamiame, tiarmiayi.</s>
     </seg>
     <seg type="verse" id="b.ACT.3.25">
      <s id="b.ACT.3.25.1">Tura Tawit ámin umirtamin amia nu ju aamtikramiame: "ṡUrukamtai Ashí nunkanmaya aents charaatum ajainia? ṡTura Israer-shuarsha urukamtai ántar chichaman Enentáimiainia?</s>
     </seg>
     <seg type="verse" id="b.ACT.3.26">
      <s id="b.ACT.3.26.1">Uunt Kapitián ármia nuka chichaman jurusarmiayi Uunt Yúsan.</s>
      <s id="b.ACT.3.26.2">Tura pepru uuntrisha iruntrar Uunt Yúsan kajerkarmiayi.</s>
      <s id="b.ACT.3.26.3">Ni anaikiamurin Krístun Nútiksan kajerkarmiayi."</s>
     </seg>
     <seg type="verse" id="b.ACT.3.27">
      <s id="b.ACT.3.27.1">Tu aarmaiti, Uunta, tura nekasaiti.</s>
      <s id="b.ACT.3.27.2">Erutis apachi Kapitiántri Punsiu Piratujai Jú péprunam iruntrarmiayi.</s>
      <s id="b.ACT.3.27.3">Niisha yajaya shuarjai tura Israernumia shuaraim nuim iruntrarmiayi.</s>
      <s id="b.ACT.3.27.4">Ame Uchirmin Jesusan tunaarinchan kajerkarmiayi.</s>
      <s id="b.ACT.3.27.5">Jesuska Ame anaikiamiame, winia takatrun Túrat tusam.</s>
     </seg>
     <seg type="verse" id="b.ACT.3.28">
      <s id="b.ACT.3.28.1">Tura ame Enentáimjai iwiaramamna nu uminkiatniuiti.</s>
      <s id="b.ACT.3.28.2">Tura apachcha Jesusan kajerainia ásar, Ame iwiaramamna Tímianak umikiarmiayi.</s>
     </seg>
     <seg type="verse" id="b.ACT.3.29">
      <s id="b.ACT.3.29.1">Uunta, iisia kajertamainiaj nu.</s>
      <s id="b.ACT.3.29.2">Jes, Aminiu asakrin áujmatramtsujik.</s>
      <s id="b.ACT.3.29.3">Túmaitkuisha ame chichamem ii ashamtsuk etserkatin ame kakarmaram amasta.</s>
     </seg>
     <seg type="verse" id="b.ACT.3.30">
      <s id="b.ACT.3.30.1">Tura ame kakarmarmijiai jaasha Tsuártin amasta.</s>
      <s id="b.ACT.3.30.2">Ame Uchiram Jesus tunaarincha nujai ii aentsti Túrachmin Túratniusha amasta.</s>
      <s id="b.ACT.3.30.3">Aents Yusa kakarmarin nekaawarat tusam Túrata" tiarmiayi.</s>
     </seg>
     <seg type="verse" id="b.ACT.3.31">
      <s id="b.ACT.3.31.1">Tura Yúsan Tú áujas umikmatai nuin irunar pujuiniain úurkamiayi.</s>
      <s id="b.ACT.3.31.2">Túrunamtai Ashí shuara Enentáin Yusa Wakaní pimiutkarmiayi.</s>
      <s id="b.ACT.3.31.3">Túmaitkiui ashamtsuk Yusa chichamen etserkarmiayi.</s>
     </seg>
     <seg type="verse" id="b.ACT.3.32">
      <s id="b.ACT.3.32.1">Yus-shuar ajasarmia nu, ti untsuritiat, Ashí Chikichík enentainiak Enentáimainiak, ni takaku armia nuna, aya Wíniakete Tútsuk, jusha Ashí iiniu ainiawai, tiarmiayi.</s>
     </seg>
     <seg type="verse" id="b.ACT.3.33">
      <s id="b.ACT.3.33.1">Tura Jesusa akatramurisha, Yus ti yayamu ásar, Yusa kakarmarijiai Uunt Jesusa nantakmiarin tuke etseras pujuarmiayi.</s>
     </seg>
     <seg type="verse" id="b.ACT.3.34">
      <s id="b.ACT.3.34.1">Tura Ashí Yus-shuarka nunkan takakusha jean takaku armia nusha, Núnaka surukar Kuítian itiariarmiayi.</s>
     </seg>
     <seg type="verse" id="b.ACT.3.35">
      <s id="b.ACT.3.35.1">Tura itiaar Jesusa akatramurin Súarmiayi.</s>
      <s id="b.ACT.3.35.2">Akatramusha susam, niisha atsumainia nuna Súarmiayi.</s>
      <s id="b.ACT.3.35.3">Tuma asamtai shuar atsumaka penké atsuarmiayi.</s>
     </seg>
     <seg type="verse" id="b.ACT.3.36">
      <s id="b.ACT.3.36.1">Chikichík shuar, ni naari Jusé, nunkan takakuyayi.</s>
      <s id="b.ACT.3.36.2">Jesusa akatramurisha Jusen Chíkich Náarin apujtusarmiayi, Pirnapín.</s>
      <s id="b.ACT.3.36.3">Nu Náarisha, shiir Enentáimtikkiartin tawai.</s>
      <s id="b.ACT.3.36.4">Tura Pirnapísha Riwí aentsuyayi.</s>
      <s id="b.ACT.3.36.5">Tura ni akiiniamuri Núnkenka Chípriiyayi.</s>
     </seg>
     <seg type="verse" id="b.ACT.3.37">
      <s id="b.ACT.3.37.1">Niisha ni nunken surukmiayi.</s>
      <s id="b.ACT.3.37.2">Tura nu Kuítian Itiá Jesusa akatramurin Súsarmiayi.</s>
     </seg>
    </div>
    <div type="chapter" id="b.ACT.5">
     <seg type="verse" id="b.ACT.5.1">
      <s id="b.ACT.5.1.1">Tura Chíkich aishman, ni naari Ananías, ni nuwe Sapirjai ni nunken surukarmiayi.</s>
     </seg>
     <seg type="verse" id="b.ACT.5.2">
      <s id="b.ACT.5.2.1">Niisha nunkan suruk Kuítian emeenak akanak Jukí Jesusa akatramurin Werí takamtsukea Nútikias susamiayi.</s>
      <s id="b.ACT.5.2.2">Ni nuwesha, Sapir, nuna Túran nekaamiayi.</s>
     </seg>
     <seg type="verse" id="b.ACT.5.3">
      <s id="b.ACT.5.3.1">Túramtai Pítiur chichaak "Ananíasa, ṡurukamtai uunt iwianch Enentáimin enkemturmatai, Yusa Wakanín anankataj tusam nunka surukam kuit achikiumna nu akankam ikiurmasam?</s>
      <s id="b.ACT.5.3.2">Tímiayi.</s>
     </seg>
     <seg type="verse" id="b.ACT.5.4">
      <s id="b.ACT.5.4.1">Entá, nuinkia nunka áminiuchukait.</s>
      <s id="b.ACT.5.4.2">Surukumna nu kuitcha áminiuchukait.</s>
      <s id="b.ACT.5.4.3">Nusha, ṡurukataj tusamea tu Enentaímpram?</s>
      <s id="b.ACT.5.4.4">Amesha aya aentsnum Wáitruachume.</s>
      <s id="b.ACT.5.4.5">Antsu Yusnumsha Wáitruame" Tímiayi Pítiur.</s>
     </seg>
     <seg type="verse" id="b.ACT.5.5">
      <s id="b.ACT.5.5.1">Tutai Ananías nuna antuk Nú chichamaik jakamiayi.</s>
      <s id="b.ACT.5.5.2">Tura Ashí shuar nuna antuk nekaawar ti ashamkarmiayi.</s>
     </seg>
     <seg type="verse" id="b.ACT.5.6">
      <s id="b.ACT.5.6.1">Nú turunamtai aishman tariar Ananías jakan penuararmiayi.</s>
      <s id="b.ACT.5.6.2">Túrawar iwiarsatai tusar Júkiarmiayi.</s>
     </seg>
     <seg type="verse" id="b.ACT.5.7">
      <s id="b.ACT.5.7.1">Tura Ananíasa nuwe arur, Menaintiú ura nankaamasai Támiayi.</s>
      <s id="b.ACT.5.7.2">Túrasha ni aishri jakanka nekaachmiayi.</s>
     </seg>
     <seg type="verse" id="b.ACT.5.8">
      <s id="b.ACT.5.8.1">Támatai Pítiur nuwan Tímiayi "Turuttia.</s>
      <s id="b.ACT.5.8.2">Atum nunka surukurmena nui, ṡkuit itiarumna Núnikik surukuram?"</s>
      <s id="b.ACT.5.8.3">Tímiayi.</s>
      <s id="b.ACT.5.8.4">Tutai nuwa Tímiayi "Ee, Núnik surukji."</s>
     </seg>
     <seg type="verse" id="b.ACT.5.9">
      <s id="b.ACT.5.9.1">Tutai Pítiur Tímiayi "ṡUrukamtai atumsha Uunt Yusa Wakaní nekapkamsatai tusarum Imiá Enentáimprarum?</s>
      <s id="b.ACT.5.9.2">Pai, Iisiá.</s>
      <s id="b.ACT.5.9.3">Ame aishrumin iwiarsatai tusar Júkiaria nu wininiawai.</s>
      <s id="b.ACT.5.9.4">Tura yamaikia amincha juramkiartatui" Tímiayi.</s>
     </seg>
     <seg type="verse" id="b.ACT.5.10">
      <s id="b.ACT.5.10.1">Tutai nu chichamaik niisha imia Pitru wajamunam jaka iniaantmiayi.</s>
      <s id="b.ACT.5.10.2">Aishman wayaj Tukamá jaka tepan Wáinkiarmiayi.</s>
      <s id="b.ACT.5.10.3">Túramtai Júkiar ni aishrinin ayamach iwiarsarmiayi.</s>
     </seg>
     <seg type="verse" id="b.ACT.5.11">
      <s id="b.ACT.5.11.1">Tura Ashí Yus-shuar armia nu tura Ashí aencha nuna antukarmia nu ti ashamkarmiayi.</s>
     </seg>
     <seg type="verse" id="b.ACT.5.14">
      <s id="b.ACT.5.14.1">Tura Ashí Yus-shuar Yusa Uunt Jeen shikiriin irunin ármiayi.</s>
      <s id="b.ACT.5.14.2">Nu shikirisha, Sarumúnna, tu anaikiamuiti.</s>
      <s id="b.ACT.5.14.3">Tura Chíkichmamtinkia nuim iruntratniun ashamiarmiayi.</s>
      <s id="b.ACT.5.14.4">Túmainiayatan, ti pénker ainiawai, tu wearmiayi.</s>
      <s id="b.ACT.5.14.5">Tura Yus-shuar Yusa kakarmarin iniakmasarmiayi.</s>
      <s id="b.ACT.5.14.6">Túra asamtai Imiá Untsurí aents Yus-shuar ajasarmiayi.</s>
     </seg>
     <seg type="verse" id="b.ACT.5.15">
      <s id="b.ACT.5.15.1">Tura Chíkich aents ni shuari jainia nuna Jintiá amamtikiarmiayi.</s>
      <s id="b.ACT.5.15.2">Peakjai Júkiar, tampunmasha enkeawar Júkiar Jintiá ayamach aepsarmiayi.</s>
      <s id="b.ACT.5.15.3">Pítiur nankaamak ni Wakanínsha enkemprutmawainti tusar nu shuar Túrawarmiayi.</s>
     </seg>
     <seg type="verse" id="b.ACT.5.16">
      <s id="b.ACT.5.16.1">Núnisan arantia shuarsha ti Untsurí ni shuari Jáinian tura iwianchrukuncha nui Jerusarénnum itiarmiayi.</s>
      <s id="b.ACT.5.16.2">Tura Ashí nui Táaruka Tsuámararmiayi.</s>
     </seg>
     <seg type="verse" id="b.ACT.5.17">
      <s id="b.ACT.5.17.1">Israer-patri uuntri, tura Satuséu aencha niijiai pujuarmia nu suiir iiniak</s>
     </seg>
     <seg type="verse" id="b.ACT.5.18">
      <s id="b.ACT.5.18.1">Jesusa akatramurin achikiar enkeawarmiayi.</s>
     </seg>
     <seg type="verse" id="b.ACT.5.19">
      <s id="b.ACT.5.19.1">Túrasha kashi Uunt Yusa suntari nayaimpinmaya tara Sepú Wáitirin uraimiayi.</s>
      <s id="b.ACT.5.19.2">Tura Jesusa akatramurin aa Jíikiarmiayi.</s>
     </seg>
     <seg type="verse" id="b.ACT.5.20">
      <s id="b.ACT.5.20.1">Tura Tímiayi "Wetarum.</s>
      <s id="b.ACT.5.20.2">Tura Yusa Uunt Jeen wajasrum Yusjai tuke iwiaaku átinia nu etserkatarum" Tímiayi.</s>
     </seg>
     <seg type="verse" id="b.ACT.5.21">
      <s id="b.ACT.5.21.1">Nuna antukar kashin tsawar Káshik Yusa Uunt Jeen wayawar jintintiawarmiayi.</s>
      <s id="b.ACT.5.21.2">Nu Túmainiai Israer-patri uuntri, tura niijiai pujuarmia nusha iruntrarmiayi.</s>
      <s id="b.ACT.5.21.3">Tura Israer-shuara uuntri, naamka armia nuna iruntrami tusa untsukarmiayi.</s>
      <s id="b.ACT.5.21.4">Ashí iruntrar akatar akupkarmiayi, Jesusa akatramuri sepunmaya itiatarum tusar.</s>
     </seg>
     <seg type="verse" id="b.ACT.5.22">
      <s id="b.ACT.5.22.1">Tura suntarsha sepunam jeariar Jesusa akatramurin Wáinkiacharmiayi.</s>
      <s id="b.ACT.5.22.2">Atsawai tukam Táarmiayi.</s>
     </seg>
     <seg type="verse" id="b.ACT.5.23">
      <s id="b.ACT.5.23.1">Taar chichainiak "Sepú waiti asakamua Tímianisan aa Wáinkiaji, tiarmiayi.</s>
      <s id="b.ACT.5.23.2">Tura suntar Wáitin iimpru wajainia Wáinkiaji.</s>
      <s id="b.ACT.5.23.3">Tura waiti urair wayaj~i tukamar Atsá Wáinkiaji" tiarmiayi.</s>
     </seg>
     <seg type="verse" id="b.ACT.5.24">
      <s id="b.ACT.5.24.1">Israer-patri uuntri, tura Yusa Uunt Jeen wainniu uuntrisha, nu chichaman antukar, "tsej ausha ṡurutiak nunasha iniaisarat?" tiarmiayi.</s>
     </seg>
     <seg type="verse" id="b.ACT.5.25">
      <s id="b.ACT.5.25.1">Nu chichamaik aishman taa Tímiayi "Aishman átum sepunam enkeamarmena nu, Yusa Uunt Jeen wajasar aentsun jintintiuk pujuiniawai" Tímiayi.</s>
     </seg>
     <seg type="verse" id="b.ACT.5.26">
      <s id="b.ACT.5.26.1">Túrunamtai Yusa Uunt Jeen wainniu uuntri ni suntarijiai wear achik itiarmiayi.</s>
      <s id="b.ACT.5.26.2">Túrasha penké aents kayajai tukurmaraij tusar, yajauch awajtsuk itiarmiayi.</s>
     </seg>
     <seg type="verse" id="b.ACT.5.27">
      <s id="b.ACT.5.27.1">Tura achik itiaar Israer-shuar naamka pujamunam naka awajsarmiayi.</s>
     </seg>
     <seg type="verse" id="b.ACT.5.28">
      <s id="b.ACT.5.28.1">Tura Israer-patri uuntri Tímiayi "Iisha atumin Chicháa chicharu awajsar, Jesusa naari pachisrum etserkairap tusar akupkachmakajrum.</s>
      <s id="b.ACT.5.28.2">Túrasha, ṡantukurmek?</s>
      <s id="b.ACT.5.28.3">Atsá.</s>
      <s id="b.ACT.5.28.4">Mash Jerusarénnum átum etserkamu pampankai.</s>
      <s id="b.ACT.5.28.5">Jes, átum, Jesusan Máawarai, iin Tátsurmek.</s>
      <s id="b.ACT.5.28.6">Nusha iin makuutai tusarum Tárume" tiarmiayi.</s>
     </seg>
     <seg type="verse" id="b.ACT.5.29">
      <s id="b.ACT.5.29.1">Nuyá tutai Pítiur Chíkich Jesusa akatramurijiai chichainiak "Iikia aentsjainkia iniankasar Yus emka umirkatniuitji, tiarmiayi.</s>
     </seg>
     <seg type="verse" id="b.ACT.5.30">
      <s id="b.ACT.5.30.1">Jesus atumek Krúsnum Máamurmena nuna ii iwiaaku Yusri Niin iniantkimiayi.</s>
     </seg>
     <seg type="verse" id="b.ACT.5.31">
      <s id="b.ACT.5.31.1">Yus ni kakarmarijiai Niin nankaamantu awajsamiayi.</s>
      <s id="b.ACT.5.31.2">Tura nekas Akupniuiti tusa ni untsuurini apujsamiayi.</s>
      <s id="b.ACT.5.31.3">Tura aentsun Uwemtikniuiti.</s>
      <s id="b.ACT.5.31.4">Israer-shuar Enentái Yapajiáwar tunaarinia uwemprarat tusa Yus Túraiti.</s>
     </seg>
     <seg type="verse" id="b.ACT.5.32">
      <s id="b.ACT.5.32.1">Nu tuma asamtai iisha nu nekaar étsereaji.</s>
      <s id="b.ACT.5.32.2">Tura Yusa Wakanísha nuna étsereawai.</s>
      <s id="b.ACT.5.32.3">Túrasha aya Yusa umirkarua nunak ni Wakanín Súsaruiti" Tímiayi Pítiur.</s>
     </seg>
     <seg type="verse" id="b.ACT.5.33">
      <s id="b.ACT.5.33.1">Tutai nuna antukar ti kajerkarmiayi.</s>
      <s id="b.ACT.5.33.2">Túrawar, maatai tusar wakeriarmiayi.</s>
     </seg>
     <seg type="verse" id="b.ACT.5.34">
      <s id="b.ACT.5.34.1">Tura nui Israer-shuara uuntri pujumiayi, ni naari Kamarír.</s>
      <s id="b.ACT.5.34.2">Niisha Pariséunam Páchitkiauyayi.</s>
      <s id="b.ACT.5.34.3">Tura akupeamun jintinniuriyayi.</s>
      <s id="b.ACT.5.34.4">Túmakui Ashí aents niin shiir Enentáimtin ármiayi.</s>
      <s id="b.ACT.5.34.5">Tura niisha wajaki Tímiayi "Ju aishman aa ishichik wajasarti" Tímiayi.</s>
     </seg>
     <seg type="verse" id="b.ACT.5.35">
      <s id="b.ACT.5.35.1">Nuyásha irunar matsamarmia nuna chicharuk "Israer shuartiram, ju aishman Tú Túratai tu Enentáimsarumna nu aneartarum.</s>
     </seg>
     <seg type="verse" id="b.ACT.5.36">
      <s id="b.ACT.5.36.1">Enentáimsatarum.</s>
      <s id="b.ACT.5.36.2">Nuik aishman Tiútas wantinkiachmakia.</s>
      <s id="b.ACT.5.36.3">Niisha Kapitiániitjai takui, kuatru Siántu (400) shuar nemarkarmiayi.</s>
      <s id="b.ACT.5.36.4">Tura ukunam niin maawarmatai, ni némarkamurisha pisararmiayi.</s>
      <s id="b.ACT.5.36.5">Túrunawar Nuní amuukamiayi.</s>
     </seg>
     <seg type="verse" id="b.ACT.5.37">
      <s id="b.ACT.5.37.1">Ukunmasha, iruntrar nekapmartin tsawantincha Kariréanmaya Jútas wantinkiachmaka.</s>
      <s id="b.ACT.5.37.2">Tura nincha Nútiksan ti Untsurí nemarkarmiayi.</s>
      <s id="b.ACT.5.37.3">Túman Máawarmiayi.</s>
      <s id="b.ACT.5.37.4">Nu Túrunamtai Nútiksan ni némarkamurisha pisararmiayi.</s>
     </seg>
     <seg type="verse" id="b.ACT.5.38">
      <s id="b.ACT.5.38.1">Jes, tuma asamtai nu aishman aa wajainia nu iniaisatarum.</s>
      <s id="b.ACT.5.38.2">Auka pachisairap.</s>
      <s id="b.ACT.5.38.3">Au tumainia nu aya aentsnaketkuinkia amuukattawai.</s>
     </seg>
     <seg type="verse" id="b.ACT.5.39">
      <s id="b.ACT.5.39.1">Tura antsu Yúsnaitkuinkia atumsha amuktai tukamarum tujinkiattarme.</s>
      <s id="b.ACT.5.39.2">Aneartarum.</s>
      <s id="b.ACT.5.39.3">Iniaiyachkurmeka nu Tumá pujusrum Yusjai Máanikchattarmeash" Tímiayi Kamarír.</s>
     </seg>
     <seg type="verse" id="b.ACT.5.40">
      <s id="b.ACT.5.40.1">Tú tutai Tímianak umikiarmiayi.</s>
      <s id="b.ACT.5.40.2">Túrasha Jesusa akatramurin untsukar Asutiáwarmiayi.</s>
      <s id="b.ACT.5.40.3">Tura chicharuk "Jesusa naari pachisrum penké ishichkisha etserkairap" tiarmiayi.</s>
      <s id="b.ACT.5.40.4">Tú tiar akupkarmiayi.</s>
     </seg>
     <seg type="verse" id="b.ACT.5.41">
      <s id="b.ACT.5.41.1">Jesusa akatramurisha Israer-shuara uuntri pujamunmaya Jíinkiarmiayi.</s>
      <s id="b.ACT.5.41.2">Tura Wáitsamniaitrume tusa Yuska Jesusa naari pachia asakrin ii natsantin Wáitsatniun tsankatramkaitji tusar ti shiir Enentáimsar wearmiayi.</s>
     </seg>
     <seg type="verse" id="b.ACT.5.42">
      <s id="b.ACT.5.42.1">Tura Jesukrístunun áujmatsatniun penké iniaisacharmiayi.</s>
      <s id="b.ACT.5.42.2">Antsu tuke tsawant Yusa Uunt Jeencha tura Chíkich jeanmasha Páchitsuk etseriarmiayi.</s>
     </seg>
    </div>
    <div type="chapter" id="b.ACT.6">
     <seg type="verse" id="b.ACT.6.1">
      <s id="b.ACT.6.1.1">Nú tsawantin Yusan umirkaru ti kawenkar ármiayi.</s>
      <s id="b.ACT.6.1.2">Tura tuke tsawant yurumak Súsatin ámiayi.</s>
      <s id="b.ACT.6.1.3">Túmakui Yus-shuar Kriaku chichaman chicharmia nu, Israer-shuaran kajeriarmiayi.</s>
      <s id="b.ACT.6.1.4">"Tuke tsawantin yurumak Súarmena nui Atumí waje ti nukap Súarme.</s>
      <s id="b.ACT.6.1.5">Tura iiniuka ishichik Súarme" tiarmiayi.</s>
     </seg>
     <seg type="verse" id="b.ACT.6.2">
      <s id="b.ACT.6.2.1">Túruinia Jesusa tuse akatramuri Ashí Yus-shuaran irurar tiarmiayi "Iisha Yus-Chicham etserkatin iniaisar yurumak Súsachminiaitji.</s>
     </seg>
     <seg type="verse" id="b.ACT.6.3">
      <s id="b.ACT.6.3.1">Tuma asamtai yatsurtiram, Atumíinia siati aishman Eáktárum yurumkan Súsarat tusarum.</s>
      <s id="b.ACT.6.3.2">Pénker wekainia nu, tura neka shuar, Yusa Wakaní pimiutkamu ainia nu achiktarum.</s>
     </seg>
     <seg type="verse" id="b.ACT.6.4">
      <s id="b.ACT.6.4.1">Iikia antsu Yus áujkir unuiniakratkir Yusa chichame etserkir wétatji" tiarmiayi.</s>
     </seg>
     <seg type="verse" id="b.ACT.6.5">
      <s id="b.ACT.6.5.1">Akatramu tiarmia nuna Ashí aents Enentáimsar pujuarmiayi.</s>
      <s id="b.ACT.6.5.2">Túmainiak Estepankan anaikiarmiayi.</s>
      <s id="b.ACT.6.5.3">Estepansha Yúsan tuke Enentáimtiniuyayi.</s>
      <s id="b.ACT.6.5.4">Tura Yusa Wakanísha pimiutkamuyayi.</s>
      <s id="b.ACT.6.5.5">Chíkich aishmankan anaikiarmiayi, niisha Jiripi, tura Nuyá Purukuru, Nikianúrsha, Nuyá Temun, Parmenassha, Nikiurássha.</s>
      <s id="b.ACT.6.5.6">Nikiurássha Antiukía nunkanmayaitiat Israernancha Ashí umirniuyayi.</s>
     </seg>
     <seg type="verse" id="b.ACT.6.6">
      <s id="b.ACT.6.6.1">Tura nu siati aishmankan Jesusa akatramurin itiariarmiayi.</s>
      <s id="b.ACT.6.6.2">Táarmatai, akatramusha, Yus áujtusar, anaikiaji tusar Múuknumsha ni uwejen awantsarmiayi.</s>
     </seg>
     <seg type="verse" id="b.ACT.6.7">
      <s id="b.ACT.6.7.1">Túrasha Yusa chichamenka tuke pampanki wémiayi.</s>
      <s id="b.ACT.6.7.2">Nui Jerusarénnumsha Yus-shuar ti kawenkarmiayi.</s>
      <s id="b.ACT.6.7.3">Tura imia Israer-patrisha Untsurí Yus-Chichaman umiriarmiayi.</s>
     </seg>
     <seg type="verse" id="b.ACT.6.8">
      <s id="b.ACT.6.8.1">Estepansha Yusa waitnenkartutairi pimiutkamuyayi.</s>
      <s id="b.ACT.6.8.2">Tura Yusa kakarmarisha pimiutkamuyayi.</s>
      <s id="b.ACT.6.8.3">Tuma asa aentsti Túrachminian shuar írunmanum Túramiayi.</s>
      <s id="b.ACT.6.8.4">Nu shuar Yusa kakarmarin nekaawarat tusa Túramiayi.</s>
     </seg>
     <seg type="verse" id="b.ACT.6.9">
      <s id="b.ACT.6.9.1">Israer-shuar iruntai jea, ni naari Ankantin, ámiayi.</s>
      <s id="b.ACT.6.9.2">Nuyá aishmansha tura Serini nunkanmaya aishmansha, tura Chíkich nunka Arijiantrianmayasha, Serisianmayasha, Asianmayasha, Tímian Estepanjai áujmatsatai tusar Káutkarmiayi.</s>
     </seg>
     <seg type="verse" id="b.ACT.6.10">
      <s id="b.ACT.6.10.1">Estepan Yusa Wakaní nekatairijiai Tímianak Chicháa asamtai, nu aishman Estepanjai inkiunaikiar nupetkataj Tukamá tujinkiarmiayi.</s>
     </seg>
     <seg type="verse" id="b.ACT.6.11">
      <s id="b.ACT.6.11.1">Tuma asamtai suiir Enentáimtuiniak Chíkich aentsun Estepankan tsanumprurarat tusar Eákarmiayi.</s>
      <s id="b.ACT.6.11.2">Estepan Muisaisnasha Yúsnasha yajauch áujmatui, titiarum tusar akikiarmiayi.</s>
     </seg>
     <seg type="verse" id="b.ACT.6.12">
      <s id="b.ACT.6.12.1">Penké aentsun, tura uunt ainia nunasha, jintintin ármia nujaisha chichaman Júsar yajauch Enentáimtikrarmiayi.</s>
      <s id="b.ACT.6.12.2">Tura Estepankan Jintiá akirtuawar achikiarmiayi.</s>
      <s id="b.ACT.6.12.3">Túrawar Israer-shuar naamka matsamarmia nui Júkiarmiayi.</s>
     </seg>
     <seg type="verse" id="b.ACT.6.13">
      <s id="b.ACT.6.13.1">Tura wait chichamtinian itiarmiayi.</s>
      <s id="b.ACT.6.13.2">Niisha taar chicharainiak "Yusa Uunt Jeen ti pénker ana nu, tura Yusa akupkamurincha ju Estepan tuke yajauch chicharui, tiarmiayi.</s>
     </seg>
     <seg type="verse" id="b.ACT.6.14">
      <s id="b.ACT.6.14.1">Nú arantcha ju Estepan Tímia nu antukji, tiarmiayi.</s>
      <s id="b.ACT.6.14.2">Estepan chichaak "Nasarétnumia Jesuska Yusa Uunt Jeen Sáaktiatui, tura Nuyá Muisais iin ikiurtamkimiaj nunasha Yapajiáttawai" Tímiayi.</s>
      <s id="b.ACT.6.14.3">Nusha Estepan Tímia nu antukji" tiarmiayi.</s>
      <s id="b.ACT.6.14.4">Tura nunasha penké ántar tsanumprurarmiayi.</s>
     </seg>
     <seg type="verse" id="b.ACT.6.15">
      <s id="b.ACT.6.15.1">Nuyasha Ashí Israer-shuar naamka iruntramunam pujuarmia nu Estepankan iiyaj Tukamá ni yapin nayaimpinmaya suntara yapiya Nuní iiran Wáinkiarmiayi.</s>
     </seg>
    </div>
    <div type="chapter" id="b.ACT.7">
     <seg type="verse" id="b.ACT.7.1">
      <s id="b.ACT.7.1.1">Tuma Wáiniak Israer-patri uuntri Estepankan aniasmiayi "ṡJu tuinia nu nekaskait?"</s>
      <s id="b.ACT.7.1.2">Tímiayi.</s>
     </seg>
     <seg type="verse" id="b.ACT.7.2">
      <s id="b.ACT.7.2.1">Tutai niisha aimkiamiayi "Winia uuntrutirmesha, yatsurtirmesha anturtuktarum.</s>
      <s id="b.ACT.7.2.2">Ii Waantu Yusri ii Uuntrín Apraáman wantintiukmiayi.</s>
      <s id="b.ACT.7.2.3">Apraámka Misiuputámia-Kartea nunkanam pujai, Aran nunkanam wéatsain, nui wantintiukmiayi.</s>
     </seg>
     <seg type="verse" id="b.ACT.7.3">
      <s id="b.ACT.7.3.1">Tura wantintiuk Tímiayi "Ame nunkemsha áminiurmesha ikiukim nunka Wi iniaktustatjamena nui Wetá" Tímiayi Yus.</s>
     </seg>
     <seg type="verse" id="b.ACT.7.4">
      <s id="b.ACT.7.4.1">Tutai Apraám Misiuputámia-Kartea nunkan ikiuki Aran nunkanam pujustaj tusa wémiayi.</s>
      <s id="b.ACT.7.4.2">Nuyá ni Aparí jakamtai "Arant Wetá" Tímiayi Yus.</s>
      <s id="b.ACT.7.4.3">Nuna taku ju nunkan ii pujajnia jui pujsamiayi.</s>
     </seg>
     <seg type="verse" id="b.ACT.7.5">
      <s id="b.ACT.7.5.1">Túrayat nunkan ishichkisha Súsachmiayi ju nunkanam.</s>
      <s id="b.ACT.7.5.2">Antsu "Ukunam amastatjai.</s>
      <s id="b.ACT.7.5.3">Ame jakakmin ame uchirmin susattajai" Tímiayi.</s>
      <s id="b.ACT.7.5.4">Tura Apraama Uchirí penké atsan Nuní Tímiayi Yus.</s>
     </seg>
     <seg type="verse" id="b.ACT.7.6">
      <s id="b.ACT.7.6.1">Nuyasha Yus Tímiayi "Ame uchirmesha írara Núnisaran Chíkich nunkanam pujusartatui.</s>
      <s id="b.ACT.7.6.2">Nuisha emetamu itit awajtai pujuartatui.</s>
      <s id="b.ACT.7.6.3">Kuatru Siántu (400) Uwí, Tímianu Uwí Wáitsartatui, Tímiayi.</s>
     </seg>
     <seg type="verse" id="b.ACT.7.7">
      <s id="b.ACT.7.7.1">Túrasha, Wi Asutiáttajai ame Shuárumin Wáitkia Núnaka, Tímiayi.</s>
      <s id="b.ACT.7.7.2">Túram Nuyá Nú nunkanmaya Shiákartatui.</s>
      <s id="b.ACT.7.7.3">Tura Winia Enentáimtursartatui Jú nunkanam' Tímiayi.</s>
     </seg>
     <seg type="verse" id="b.ACT.7.8">
      <s id="b.ACT.7.8.1">Yus tuke Apraámnasha chicharuk `Yamaikia Wíi-shuar asarum tsupirnaktiniaitrume.</s>
      <s id="b.ACT.7.8.2">Tuma asam amesha uchiram aishmankach akiiniamtai, Wi Tímiajna Núnismek, Sirkunsisiún tutai, shunichiri nuape tsupirkata, Tímiayi.</s>
      <s id="b.ACT.7.8.3">Tura Chícham Wi yamaikia ámijiai najanaj nu nekas uminkatniuiti tusam nusha Túrata" Tímiayi Yus.</s>
      <s id="b.ACT.7.8.4">Tuma asamtai ni Uchirí Isak akiiniamtai, uchu tsawant nankaamasmatai, Apraám niin tsupirkamiayi.</s>
      <s id="b.ACT.7.8.5">Tura Isaksha ukunam ni tuse (12) uchirin ii uuntri armia nunasha Nútiksan Túramiayi.</s>
     </seg>
     <seg type="verse" id="b.ACT.7.9">
      <s id="b.ACT.7.9.1">Tura niisha ni yachin Jusen suiir iiyarmiayi.</s>
      <s id="b.ACT.7.9.2">Túmainiak Ejiptu nunkanam Júkiarat tusar surukarmiayi.</s>
      <s id="b.ACT.7.9.3">Túrasha Yus némarkauyayi.</s>
     </seg>
     <seg type="verse" id="b.ACT.7.10">
      <s id="b.ACT.7.10.1">Tuma asa, Ashí ni itiurchatriinia uwemtikramiayi.</s>
      <s id="b.ACT.7.10.2">Tura waitnenkartutairincha nekatairincha susamiayi.</s>
      <s id="b.ACT.7.10.3">Tuma asamtai Ejiptunam uunt akupin Paraún Ejiptu nunkaa akupniuri ajasat tura ni jeen Wáinniuri ajasat tusa anaikiamiayi."</s>
     </seg>
     <seg type="verse" id="b.ACT.7.11">
      <s id="b.ACT.7.11.1">`Tímiatam tsuka tura itiurchatcha ámiayi Ejiptu Núnkanam.</s>
      <s id="b.ACT.7.11.2">Tura jui Kanaan nunkanmasha Núnisan ámiayi.</s>
      <s id="b.ACT.7.11.3">Tuma asamtai ii uuntri yurumkan penké Wáincharmiayi.</s>
     </seg>
     <seg type="verse" id="b.ACT.7.12">
      <s id="b.ACT.7.12.1">Tura Jakup, Ejiptunam yurumak ikiusma awai taman antuk ni Uchirín akupkarmiayi.</s>
      <s id="b.ACT.7.12.2">Túrasha wekaicha wearmiayi.</s>
      <s id="b.ACT.7.12.3">Wats, ii uuntriniun ujaajrume.</s>
     </seg>
     <seg type="verse" id="b.ACT.7.13">
      <s id="b.ACT.7.13.1">Tura ii uuntri atak Ejiptunam wéenak Jusesha, Wíitjai takui ni yachi Jusen nekaawarmiayi.</s>
      <s id="b.ACT.7.13.2">Tura Jusé "Yatsur ainiawai" takui Paraun, antuk "au shuarapitia" Tímiayi.</s>
     </seg>
     <seg type="verse" id="b.ACT.7.14">
      <s id="b.ACT.7.14.1">Nuyanka Jusé ni yachin chicharuk "Apar itiatarum uchirtuk" Tímiayi.</s>
      <s id="b.ACT.7.14.2">Nu shuarsha Untsurí, setenta senku (75) matsamarmiayi.</s>
     </seg>
     <seg type="verse" id="b.ACT.7.15">
      <s id="b.ACT.7.15.1">Nuní tutai Jakupsha ni shuarijiai Ejiptunam pujustai tusar wearmiayi.</s>
      <s id="b.ACT.7.15.2">Tura ukunam Nú nunkanman jakamiayi.</s>
      <s id="b.ACT.7.15.3">Tura ni uchirisha ii uuntri ainia nu, Núnisaran Nú nunkanman Jákarmiayi.</s>
     </seg>
     <seg type="verse" id="b.ACT.7.16">
      <s id="b.ACT.7.16.1">Tura atak ukunam ni shuari Sikiam nunkanam ni ukunchin Júkiar iwiarsarmiayi.</s>
      <s id="b.ACT.7.16.2">Kame Sikiam nunkanam Apraámka yaunchu Játsuk Amura Uchirí nunken sumakmiayi.</s>
      <s id="b.ACT.7.16.3">Túramtai nui iwiarsarmiayi' Tímiayi.</s>
     </seg>
     <seg type="verse" id="b.ACT.7.17">
      <s id="b.ACT.7.17.1">`Yus, Apraáman chicharuk "Nekas wi susattajme" Tímiania Nú tsawant jeatemamtai, Ejiptu nunkanam Israer-aents pampanki ti kawenkarmiayi.</s>
     </seg>
     <seg type="verse" id="b.ACT.7.18">
      <s id="b.ACT.7.18.1">Nu tsawantincha Ejiptunam Chíkich akupin naamka ámiayi, tura Jusen nekaachmiayi nii.</s>
     </seg>
     <seg type="verse" id="b.ACT.7.19">
      <s id="b.ACT.7.19.1">Nu akupin ii yaunchu uuntrin anankawar yajauch awajiarmiayi.</s>
      <s id="b.ACT.7.19.2">"Atumí Uchirí Kuírchich ana nu ajapa ikiuktiarum" tu wémiayi.</s>
      <s id="b.ACT.7.19.3">Pampankarain tusa Tímiayi.</s>
     </seg>
     <seg type="verse" id="b.ACT.7.20">
      <s id="b.ACT.7.20.1">Tiri iniaisamunam Muisais akiiniamiayi.</s>
      <s id="b.ACT.7.20.2">Muisaisnaka Yus shiir Enentáimtimiai.</s>
      <s id="b.ACT.7.20.3">Tura ni Nukurí menaintiu nantu takusmiayi.</s>
     </seg>
     <seg type="verse" id="b.ACT.7.21">
      <s id="b.ACT.7.21.1">Tura Nuyá ajapa ikiuktin jeamtai Entsá apujsamiayi.</s>
      <s id="b.ACT.7.21.2">Uunt Paraunka nawantri Muisaisan wainiak jukimiayi.</s>
      <s id="b.ACT.7.21.3">Achik, ni uchirinia Tímiatrusan Jukí tsakatmarmiayi.</s>
     </seg>
     <seg type="verse" id="b.ACT.7.22">
      <s id="b.ACT.7.22.1">Tuma asa Muisais Unuimiátrauyayi Ashí Ejiptu aents nékarmia nuna.</s>
      <s id="b.ACT.7.22.2">Túramurisha chichamesha kakarmauyayi.'</s>
     </seg>
     <seg type="verse" id="b.ACT.7.23">
      <s id="b.ACT.7.23.1">Estepan tuke étseruk juna Tímiayi: `Nuyá Muisais kuarenta (40) Uwí takaku asa Israer aentsun iyutaj tusa wakerimiayi, ni shuari asamtai.</s>
     </seg>
     <seg type="verse" id="b.ACT.7.24">
      <s id="b.ACT.7.24.1">Nuyá we Ejiptunmaya aishman ni shuarin Máatasa pujurun Wáinkiamiayi.</s>
      <s id="b.ACT.7.24.2">Tura Muisais ni shuarin ayamprak Ejiptunmaya aishmankan Máamiayi.</s>
     </seg>
     <seg type="verse" id="b.ACT.7.25">
      <s id="b.ACT.7.25.1">Wíi turamujai Yuska Israer-aentsun uwemtikrattawai, tu nekaamiayi Muisais, Yus timia asamtai.</s>
      <s id="b.ACT.7.25.2">Tura Israer-aencha aintsaran nékainiawai tu Enentáimsamiayi.</s>
      <s id="b.ACT.7.25.3">Túrasha ninkia nekaacharmiayi.</s>
     </seg>
     <seg type="verse" id="b.ACT.7.26">
      <s id="b.ACT.7.26.1">Kashin tsawar Muisais ni shuari Jímiar maani pujuinian Wáinkiamiayi.</s>
      <s id="b.ACT.7.26.2">Tura nawamnaikiarat tusa "ṡUrukamtai nuamtak yatsumjaisha yajauch awajniarum?"</s>
      <s id="b.ACT.7.26.3">Tímiayi.</s>
     </seg>
     <seg type="verse" id="b.ACT.7.27">
      <s id="b.ACT.7.27.1">Tutai emka nankaama nu Muisaisan Kárut Shitiá "ṡYa amincha ii akuptamin tura ii chichartamin anaitiamkamam?</s>
     </seg>
     <seg type="verse" id="b.ACT.7.28">
      <s id="b.ACT.7.28.1">ṡWiniasha Maantuátaj tusam wakeramek, yau Ejiptunmaya aishman Máamamna Nútiksamkea?"</s>
      <s id="b.ACT.7.28.2">Tímiayi.</s>
     </seg>
     <seg type="verse" id="b.ACT.7.29">
      <s id="b.ACT.7.29.1">Nuna antuk Muisaiska Matian nunkanam pisar, Nú nunkanam kuarenta (40) Uwí yajaya aintsan pujumiayi.</s>
      <s id="b.ACT.7.29.2">Nú nunkanam pujus, nuatak, Jimiará uchin yajutmarmiayi.</s>
     </seg>
     <seg type="verse" id="b.ACT.7.30">
      <s id="b.ACT.7.30.1">`Kuarenta Uwí nankaamas, nu atsamu nunkanam Senai Náinnium Tíjiuch Yusa suntari nayaimpinmaya taa Muisaisan wantintiukmiayi.</s>
      <s id="b.ACT.7.30.2">Numi uchich ukat-ukatin keamunam wantinkiamiayi.</s>
     </seg>
     <seg type="verse" id="b.ACT.7.31">
      <s id="b.ACT.7.31.1">Muisais, nuna kean wainiak ashamkamiayi.</s>
      <s id="b.ACT.7.31.2">Tura weantuk iistaj Tukamá Uunt Yusa chichamen antukmiayi.</s>
     </seg>
     <seg type="verse" id="b.ACT.7.32">
      <s id="b.ACT.7.32.1">Yus Tímiayi "Wiitjai Yus.</s>
      <s id="b.ACT.7.32.2">Ame uuntrumi Apraáma Isaka, Jakupa Yúsrintjai" Tímiayi.</s>
      <s id="b.ACT.7.32.3">Tutai antuk Muisaiska ti kuraimiayi sapijin.</s>
      <s id="b.ACT.7.32.4">Tura iistinian tujinmiayi.</s>
     </seg>
     <seg type="verse" id="b.ACT.7.33">
      <s id="b.ACT.7.33.1">Nuyá Uunt Yus Tímiayi "Uuntrun shiir awajsataj tusam, ame sapatrum ukuinkiam ikiuktia, wajamna nui Wi pujakui.</s>
     </seg>
     <seg type="verse" id="b.ACT.7.34">
      <s id="b.ACT.7.34.1">Nuyá nekaata, Tímiayi.</s>
      <s id="b.ACT.7.34.2">Wíi-aents Ejiptunam Wáitias pujuinia nuna Wáinkiajai.</s>
      <s id="b.ACT.7.34.3">Tura uutainia nunasha antukjai.</s>
      <s id="b.ACT.7.34.4">Tuma asamtai uwemtikrataj tusan tarajai.</s>
      <s id="b.ACT.7.34.5">Wats, akupkatjame ámin.</s>
      <s id="b.ACT.7.34.6">Ejiptunam waketkitia" Yus Tímiayi Muisaisan.'</s>
     </seg>
     <seg type="verse" id="b.ACT.7.35">
      <s id="b.ACT.7.35.1">Estepan tuke étseruk: `Ju Muisaisan ni shuari "ṡYa amincha ii akuptamin tura ii chichartamin átinniasha anaitiamkamam?" tiarmia nuna Yuska akupniun anaik uwemtikrarat tusa awainki akupkamiayi.</s>
      <s id="b.ACT.7.35.2">Numiniam ni suntari wantintiukmia nuna chichamejai Yuska Muisaisan akupkamiayi, Tímiayi.</s>
     </seg>
     <seg type="verse" id="b.ACT.7.36">
      <s id="b.ACT.7.36.1">Muisaisaiti Israer-aentsun Ejiptunmayan uwemtikramia nu.</s>
      <s id="b.ACT.7.36.2">Yusa kakarmarin nekaawarat tusa, aentsti Túrachminian Untsurín Túramiayi Ejiptu nunkanam.</s>
      <s id="b.ACT.7.36.3">Nuyá Kapaantin Nayaantsanmasha, tura Nuyá kuarenta (40) uwitin atsamunam pujuiniaisha ti kakarman iniaktusmiayi.</s>
     </seg>
     <seg type="verse" id="b.ACT.7.37">
      <s id="b.ACT.7.37.1">Jú Muisaisak Israer-shuaran chicharuk "Atumíinianak etserniun Yus ukunam anaikiattawai, winia anaitiukma aintsan.</s>
      <s id="b.ACT.7.37.2">Tuma asamtai nu shuarsha umirkamniuram" Tímiayi.</s>
     </seg>
     <seg type="verse" id="b.ACT.7.38">
      <s id="b.ACT.7.38.1">Jú Muisais Israer-aentsjai atsamunam pujumiayi.</s>
      <s id="b.ACT.7.38.2">Senái nainnium Yusa suntari Níijiaisha pujumiayi.</s>
      <s id="b.ACT.7.38.3">Tura Muisaiska ii uuntrijiai pujumiayi.</s>
      <s id="b.ACT.7.38.4">Níiyaiti iwiaaku pujustin chichaman sunasmia nu.</s>
      <s id="b.ACT.7.38.5">Iin ujatmaktinian sunasmiayi.'</s>
     </seg>
     <seg type="verse" id="b.ACT.7.39">
      <s id="b.ACT.7.39.1">`Túrasha ii yaunchu uuntri Muisaisan umirkatniun nakitiarmiayi.</s>
      <s id="b.ACT.7.39.2">Aaniuk Imiá umirtaint tusar Ejiptunam waketkitniun wakeriarmiayi.</s>
     </seg>
     <seg type="verse" id="b.ACT.7.40">
      <s id="b.ACT.7.40.1">Túmainiak Muisais Yusjai chichastajtsa Murá wématai nu shuar Muisaisa yachin Arunkan tiarmiayi "Ii yusri Najanatá, ii nemarsatin.</s>
      <s id="b.ACT.7.40.2">Aaniusha Muisaissha Ejiptunmaya iin juramkiyatcha Tútsuk weruma" tiarmiayi.</s>
     </seg>
     <seg type="verse" id="b.ACT.7.41">
      <s id="b.ACT.7.41.1">Nuyá Wáakachia aaniun najanawarmiayi.</s>
      <s id="b.ACT.7.41.2">Túrawar, Júiti ii yusri tusar, kuntinian maantuawarmiayi, nu susatai tusar.</s>
      <s id="b.ACT.7.41.3">Tura ni uwejejai najanamun iisar ti wararsarmiayi.</s>
     </seg>
     <seg type="verse" id="b.ACT.7.42">
      <s id="b.ACT.7.42.1">Nuna Túruinian Wáiniak Yus, iniaisajai taku, niiya kanakmiayi.</s>
      <s id="b.ACT.7.42.2">Nii wakerak yaan tikishmatrarti, Tímiayi.</s>
      <s id="b.ACT.7.42.3">Tuma asamtai, yaunchu Yusa etserniuri Juní aarmiayi: ""Israer-aentsu, kuarenta (40) uwitin atsamunam wekaimiarmena nui, ṡWiniak kuntin maanturtuamarum?</s>
      <s id="b.ACT.7.42.4">Winia surustai tusarum penké Túrachurme, Tímiayi Yus.</s>
     </seg>
     <seg type="verse" id="b.ACT.7.43">
      <s id="b.ACT.7.43.1">Antsu, Muruk naartin ántar-yusa pujamurin jukimiarme.</s>
      <s id="b.ACT.7.43.2">Tura Chíkich ántar-yussha, ni naari Rempan, yaa aanin najanarum nusha jukimiarme.</s>
      <s id="b.ACT.7.43.3">Júkin asakrumin Atumí nunkeya jukin, Tímiai Papirúnia nunkan nankaiki akupkatjarme" Tímiayi Yus."</s>
      <s id="b.ACT.7.43.4">Nuní aarmaiti' Tímiayi.</s>
     </seg>
     <seg type="verse" id="b.ACT.7.44">
      <s id="b.ACT.7.44.1">Estepan tuke étseruk: `Yus Muisaisan Tímiayi "Wi akupeamu chicham ikiunsatin Jeá aaniun Wi iniaktusjamna Tímiatrusmek atsamunam Najánatá" Tímiayi.</s>
      <s id="b.ACT.7.44.2">Tutai Muisais Yus Tímianak umikmiayi.</s>
      <s id="b.ACT.7.44.3">Nu jean ii uuntri yaunchu takaku ármiayi.</s>
     </seg>
     <seg type="verse" id="b.ACT.7.45">
      <s id="b.ACT.7.45.1">Nu jean ni uchiri akintkiar akintkiar wearmiayi.</s>
      <s id="b.ACT.7.45.2">Ukunam, Jú nunka achiktin jeamtai, Yuska Kapitián Jusuejai Jú nunkanmaya aentsun jiiki akupkarmiayi.</s>
      <s id="b.ACT.7.45.3">Tura ii uuntri Kapitián Jusuejai winiarmia nu, nu jeancha Jú nunkanam itiarmiayi.</s>
      <s id="b.ACT.7.45.4">Tura Tawit uunt akupin Náamtsain, ii uuntrisha nu jean takaku ármiayi.</s>
     </seg>
     <seg type="verse" id="b.ACT.7.46">
      <s id="b.ACT.7.46.1">Kame Yus Tawitian Yájau Enentáimtichmiayi.</s>
      <s id="b.ACT.7.46.2">Tuma asamtai Tawit Yus shiir pujustinian jean jeamtinian seamiayi.</s>
     </seg>
     <seg type="verse" id="b.ACT.7.47">
      <s id="b.ACT.7.47.1">Túrasha antsu Tawitia Uchirí Sarumún Yusa jeen jeammiayi.</s>
     </seg>
     <seg type="verse" id="b.ACT.7.48">
      <s id="b.ACT.7.48.1">Túrasha aents jeammanuman Uunt Yus pujuschamniaiti.</s>
      <s id="b.ACT.7.48.2">Jes, yaunchu Yusa etserniuri Yus Tímia nuna aarchamkia.</s>
     </seg>
     <seg type="verse" id="b.ACT.7.49">
      <s id="b.ACT.7.49.1">Juna aarmiayi: "Nayaimpikia winia pujutairuiti.</s>
      <s id="b.ACT.7.49.2">Nunkanmasha nawer tarimiui. ṡWarí jea najatruatai tusarmea tarum?</s>
      <s id="b.ACT.7.49.3">Tímiayi Uunt Yus.</s>
      <s id="b.ACT.7.49.4">Tura Wi ayampratniusha, ṡtui aa?</s>
     </seg>
     <seg type="verse" id="b.ACT.7.50">
      <s id="b.ACT.7.50.1">Wiki winia uwejrujain Ashí najanachmakiaj" Tímiayi.'</s>
     </seg>
     <seg type="verse" id="b.ACT.7.51">
      <s id="b.ACT.7.51.1">Estepan tuke étseruk: `Tura átumka Israer-shuartirmeka Atumí Enentáijiai tuke umichuitrume.</s>
      <s id="b.ACT.7.51.2">Atumí kuishisha weaktsui tura Yus nékachua Núniniaitrume.</s>
      <s id="b.ACT.7.51.3">Yusa Wakaníjiaisha tuke nemasnaikiaitrume.</s>
      <s id="b.ACT.7.51.4">Tura Atumí yaunchu uuntrijiai métek Túrarme' Tímiayi.</s>
     </seg>
     <seg type="verse" id="b.ACT.7.52">
      <s id="b.ACT.7.52.1">`Iisia, Atumí uuntrisha Yusa etserniurin tuke kajerin ármiayi, Tímiayi.</s>
      <s id="b.ACT.7.52.2">Tura Nú arant Atumí uuntrisha Tunaarincha Tátatui tu etseru wekaan, Máacharmakia.</s>
      <s id="b.ACT.7.52.3">Jes, Nútiksarmek yamaisha, Tunaarincha Támania nusha atumek anankarum Máachmakuram, Tímiayi.</s>
     </seg>
     <seg type="verse" id="b.ACT.7.53">
      <s id="b.ACT.7.53.1">Tura Yusa suntari nayaimpinmaya Yusa chichamen susamuitiatrum atumsha penké umikchamarme" Tímiayi Estepan.</s>
     </seg>
     <seg type="verse" id="b.ACT.7.54">
      <s id="b.ACT.7.54.1">Israer-aencha Estepan tu chichaamu antukar Imiá kajerkar nain Kátetete awajiarmiayi.</s>
     </seg>
     <seg type="verse" id="b.ACT.7.55">
      <s id="b.ACT.7.55.1">Tura Estepansha Imiá Yusa Wakaní pimiutkamuyayi.</s>
      <s id="b.ACT.7.55.2">Tuma asa nayaimpinmaani iimias, Yusa wincharin, tura Yusa untsuurinini Jesusan wajan Wáinkiamiayi.</s>
     </seg>
     <seg type="verse" id="b.ACT.7.56">
      <s id="b.ACT.7.56.1">Tumá Wáiniak Israer-aentsun Tímiayi "Núá iiskua, nayaimp uranniun Wáinjai.</s>
      <s id="b.ACT.7.56.2">Tura Jesusan, Aents Ajasu tutaiya nuna Yusa untsuurinini wajan Wáinjai" Tímiayi.</s>
     </seg>
     <seg type="verse" id="b.ACT.7.57">
      <s id="b.ACT.7.57.1">Támaitiat niisha kuishin akiriarmiayi, tura achiktai tusar Charáa tiar Ashí wajatkiarmiayi.</s>
     </seg>
     <seg type="verse" id="b.ACT.7.58">
      <s id="b.ACT.7.58.1">Túrawar, péprunmaya arant Júkiarmiayi.</s>
      <s id="b.ACT.7.58.2">Tura antuk etserkarmia nu pushirin aikiar, natsa Sauru wajamunam au iisti tusar aeprusarmiayi.</s>
      <s id="b.ACT.7.58.3">Tura Máawartai tusar kayajai tukurarmiayi Estepankan.</s>
     </seg>
     <seg type="verse" id="b.ACT.7.59">
      <s id="b.ACT.7.59.1">Tura Estepanka tukamaitiat Yúsan áujsamiayi.</s>
      <s id="b.ACT.7.59.2">Tura áujuk "Uuntru Jesusá, winia wakantrusha jurutkitia" Tímiayi.</s>
     </seg>
     <seg type="verse" id="b.ACT.7.60">
      <s id="b.ACT.7.60.1">Tura tikishmar aujuk "Uunta, ju winia Túrutainiana ju makuip" Tímiayi.</s>
      <s id="b.ACT.7.60.2">Tura nuna ti iniais, jakamiayi.</s>
     </seg>
     <seg type="verse" id="b.ACT.7.2">
      <s id="b.ACT.7.2.1">Estepankan Máawarmatai Sauru, pénkeraiti, Tímiayi.</s>
      <s id="b.ACT.7.2.2">Tura aishman Yúsan pénker Enentáimta armiania nu, Estepanka ayashincha iwiarsarmiayi, tura aneenak ti uutiarmiayi.</s>
      <s id="b.ACT.7.2.3">Tura Nú tsawantai Yus-shuaran Jerusarénnum pujuarmia nuna ti kajerkatin nankamnamiayi.</s>
     </seg>
     <seg type="verse" id="b.ACT.7.3">
      <s id="b.ACT.7.3.1">Sáuruka Yus-shuaran kajerak ti pataat wémiayi.</s>
      <s id="b.ACT.7.3.2">Túmak nui Jeá Wayá, nui Wayá aishmannasha nuwancha Wáinkianka japiki Jukí sepunam enkeataj tusa Túrimiayi.</s>
      <s id="b.ACT.7.3.3">Tumakui Yus-shuar Jerusarénnumia pisarar Jutía nunkanam, tura Samaria nunkanmasha jeawarmiayi.</s>
      <s id="b.ACT.7.3.4">Jesusa akatramurinkia antsu Jerusarénnuman juakarmiayi.</s>
     </seg>
     <seg type="verse" id="b.ACT.7.4">
      <s id="b.ACT.7.4.1">Túrasha Jerusarénnumia aents pisararmia nu, arant wénaksha tuke Yusa chichamen etserkini yujarmiayi.</s>
     </seg>
     <seg type="verse" id="b.ACT.7.5">
      <s id="b.ACT.7.5.1">Tura Jiripi Jerusarénnumia we tura Chíkich péprunam Samaria Núnkanam ámiania nui Jeá, chichaak "Yus anaikiamu ana nu Jesusaiti" tu etsermiayi.</s>
     </seg>
     <seg type="verse" id="b.ACT.7.6">
      <s id="b.ACT.7.6.1">Túrakui aents iruntrar Chikichík Enentáijiai Jiripi étsereamun Titiú pujusar antukarmiayi.</s>
      <s id="b.ACT.7.6.2">Yusa kakarmarin nekaawarat tusa aentsti Túrachminian Túrimia nunasha Wáiniarmiayi.</s>
     </seg>
     <seg type="verse" id="b.ACT.7.7">
      <s id="b.ACT.7.7.1">Ti Untsurí aents iwianchruku ármia nuna Jiripi nu iwianchin jiirki akuptiarmiayi.</s>
      <s id="b.ACT.7.7.2">Tura íwianch Jíiniainiak kakantar Charáa tiar Jíiniarmiayi.</s>
      <s id="b.ACT.7.7.3">Tura ti Untsurí emearusha shutuapsha pénker ajasarmiayi.</s>
     </seg>
     <seg type="verse" id="b.ACT.7.8">
      <s id="b.ACT.7.8.1">Tuma asamtai Nú péprunmayanka Ashí shuar ti warasar pujuarmiayi.</s>
     </seg>
     <seg type="verse" id="b.ACT.7.9">
      <s id="b.ACT.7.9.1">Tura Nú nunkanam uwishin Semun pujumiayi.</s>
      <s id="b.ACT.7.9.2">Nuikkia wi ímianaitjai tusa Samarianmaya aentsun ananniuyayi.</s>
     </seg>
     <seg type="verse" id="b.ACT.7.10">
      <s id="b.ACT.7.10.1">Tuma asamtai Ashí aents úmamkesar uchichisha, uuntcha, niin anturiarmiayi.</s>
      <s id="b.ACT.7.10.2">Tura tiarmiayi "Ju Semunsha Yusa kakarmarijiai aitkiawai."</s>
     </seg>
     <seg type="verse" id="b.ACT.7.11">
      <s id="b.ACT.7.11.1">Tura ti Untsurí Uwí wawekratmarijiai anankarta asamtai, umirkarmiayi nu aents.</s>
     </seg>
     <seg type="verse" id="b.ACT.7.12">
      <s id="b.ACT.7.12.1">Túrasha Jiripi Yusa akupeamurin, tura Jesukrístununcha shiir chichaman etserkamiayi.</s>
      <s id="b.ACT.7.12.2">Tura, nuna antukar nuwasha aishmansha umikiar imian wearmiayi.</s>
     </seg>
     <seg type="verse" id="b.ACT.7.13">
      <s id="b.ACT.7.13.1">Semunsha imia uwishniuitiat Yus-Chichaman Enentáimtus imianmiayi.</s>
      <s id="b.ACT.7.13.2">Tura Jiripijiai tsanin wekaimiayi.</s>
      <s id="b.ACT.7.13.3">Yusa kakarmarin shuar nekaawarat tusa Jiripikia aentsti Túrachminian Túrimiayi.</s>
      <s id="b.ACT.7.13.4">Nuna Wáiniak Semun ti Enentáimsamiayi.</s>
     </seg>
     <seg type="verse" id="b.ACT.7.14">
      <s id="b.ACT.7.14.1">Tura Jesusa akatramurisha Jerusarénnum pujuarmia nui Samarianmaya aents Yusa chichamen umirainiawai taman nekaawarmiayi.</s>
      <s id="b.ACT.7.14.2">Tuma asamtai Pitruncha Juánnasha Nekáa ikiuutarum tusa akupkarmiayi.</s>
     </seg>
     <seg type="verse" id="b.ACT.7.16">
      <s id="b.ACT.7.16.1">Tura Samarianmaya Yus-shuarsha aya Uunt Jesusa Náariin imianiarmiayi.</s>
      <s id="b.ACT.7.16.2">Yusa Wakanínkia Tárachmiayi.</s>
      <s id="b.ACT.7.16.3">Tuma asamtai Pítrusha Juanjai nui jeawar Samarianmaya Yus-shuara Enentáin Yusa Wakaní pimiutkarat tusan Yusan áujtusarmiayi.</s>
     </seg>
     <seg type="verse" id="b.ACT.7.17">
      <s id="b.ACT.7.17.1">Tura áujsua umikiar Pítiur Juanjai ni uwején Nú Yus-shuaran awantsarmiayi.</s>
      <s id="b.ACT.7.17.2">Nuinkia Yusa Wakaní taramiayi.</s>
     </seg>
     <seg type="verse" id="b.ACT.7.18">
      <s id="b.ACT.7.18.1">Jesusa akatramuri uweje awasmanum Yusa Wakaní taramtai, Semunsha nuna Wáiniak, kuitjai nu kakarman sumaktaj, Tímiayi.</s>
     </seg>
     <seg type="verse" id="b.ACT.7.19">
      <s id="b.ACT.7.19.1">Tura Jesusa akatramurin chicharuk Tímiayi "Winiasha kuitjai surustarum nu kakaram.</s>
      <s id="b.ACT.7.19.2">Wisha Nútiksanak Nánkamas aentsnum winia uwejur awantsam Yusa Wakaní tarurat tusan tajai" Tímiayi.</s>
     </seg>
     <seg type="verse" id="b.ACT.7.20">
      <s id="b.ACT.7.20.1">Tutai Pítiur Tímiayi Semunkan "Ameka Kuítrumjai métek menkakatniuitme.</s>
      <s id="b.ACT.7.20.2">Warí, Yus amaana nu ṡkuitjai sumaktinkiait?</s>
     </seg>
     <seg type="verse" id="b.ACT.7.21">
      <s id="b.ACT.7.21.1">Yus esetram Enentáimtachu asam nu Túramu pachistincha penké tujinkiame, Tímiayi.</s>
     </seg>
     <seg type="verse" id="b.ACT.7.22">
      <s id="b.ACT.7.22.1">Enentáimprata.</s>
      <s id="b.ACT.7.22.2">Túram Yus seata.</s>
      <s id="b.ACT.7.22.3">Enentáimtamna nuna Yus tsankurtamprashtimpiash.</s>
     </seg>
     <seg type="verse" id="b.ACT.7.23">
      <s id="b.ACT.7.23.1">Nékajme, tsaankea aintsan Yapá Enentáimin pimiutramkaiti.</s>
      <s id="b.ACT.7.23.2">Tura tunaarmiin Jinkiámua Núniniaitme" Tímiayi.</s>
     </seg>
     <seg type="verse" id="b.ACT.7.24">
      <s id="b.ACT.7.24.1">Tutai Semun aimkiamiayi "Uunt Yus aujtursatarum.</s>
      <s id="b.ACT.7.24.2">Túrutrumna nuna Túrunawaij tusan tajai" Tímiayi.</s>
     </seg>
     <seg type="verse" id="b.ACT.7.25">
      <s id="b.ACT.7.25.1">Nuyasha Jesusa akatramuri Jesusa Túramurin Nú aentsun ujakarmiayi.</s>
      <s id="b.ACT.7.25.2">Tura wésar Samaria nunkanam pepru ámunmanka Yus-Chichaman nui etserkiar, nui etserkiar Jerusarénnum waketkiarmiayi.</s>
     </seg>
     <seg type="verse" id="b.ACT.7.26">
      <s id="b.ACT.7.26.1">Tura Yus ni suntarin nayaimpinmayan Jiripincha akuptukmiayi.</s>
      <s id="b.ACT.7.26.2">Niisha chicharuk Tímiayi "Wátskea.</s>
      <s id="b.ACT.7.26.3">Juya jiinkim Jerusarénnumia jintia Enkasa péprunam wea Nuní weme, anaraani Wetá.</s>
      <s id="b.ACT.7.26.4">Nú Jíntiaka atsamu nunkanam nankaamawai' Tímiayi.</s>
     </seg>
     <seg type="verse" id="b.ACT.7.27">
      <s id="b.ACT.7.27.1">Tutai Jiripisha wémiayi.</s>
      <s id="b.ACT.7.27.2">Jintiá wesa Itiupianmaya aishmankan Wáinkiamiayi.</s>
      <s id="b.ACT.7.27.3">Nú aishmansha Itiupia nunka akupniurin, ni naari Kantasen takarniuyayi.</s>
      <s id="b.ACT.7.27.4">Kantaseka Núwauyayi.</s>
      <s id="b.ACT.7.27.5">Tura nu aishman ti neka asa nuna Kuítrin iirniuyayi.</s>
      <s id="b.ACT.7.27.6">Nú aishmansha Yúsan áujsataj tusa Jerusarénnum wéu Wáketmiayi.</s>
     </seg>
     <seg type="verse" id="b.ACT.7.28">
      <s id="b.ACT.7.28.1">Karetanam enkemar wesa, Yusa etserniuri Isayas aarmia nuna aujki wémiayi.</s>
     </seg>
     <seg type="verse" id="b.ACT.7.29">
      <s id="b.ACT.7.29.1">Wats, Jiripi Nú jintianam wéakui, Yusa Wakaní niin Tímiayi "Nú kareta Amayánta."</s>
     </seg>
     <seg type="verse" id="b.ACT.7.30">
      <s id="b.ACT.7.30.1">Tura Jiripisha Amayán, Yusa etserniuri Isayasa aarmarin áujun antuk, chicharuk "ṡAujeamna nu nékamek?"</s>
      <s id="b.ACT.7.30.2">Tímiayi.</s>
     </seg>
     <seg type="verse" id="b.ACT.7.31">
      <s id="b.ACT.7.31.1">Tutai Nú aishman Tímiayi "ṡItiurak nekaataj? ṡYaki jintintruat?"</s>
      <s id="b.ACT.7.31.2">Tímiayi.</s>
      <s id="b.ACT.7.31.3">Tura antsu iijiai Wetái tusa, Jiripincha enker jukimiayi karetanam.</s>
     </seg>
     <seg type="verse" id="b.ACT.7.32">
      <s id="b.ACT.7.32.1">Nu Papí aarman áujmia nu Júuyayi: "Murikiua aitkiasan Jákatniunam Júkiarmiayi.</s>
      <s id="b.ACT.7.32.2">Tura uchich murik, ure Tsúpiram chichaatsna Núnisan niisha chichakchamiayi.</s>
     </seg>
     <seg type="verse" id="b.ACT.7.33">
      <s id="b.ACT.7.33.1">Nincha Iniatsárarmiayi.</s>
      <s id="b.ACT.7.33.2">Túrasha penké chichamnaka Tútsuk tsankamakmiayi.</s>
      <s id="b.ACT.7.33.3">Niisha nunkanam iwiaaku Pujá maamu asamtai, ṡyaki nuna áujmatkat~i?"</s>
      <s id="b.ACT.7.33.4">Nuní aarma ámiayi.</s>
     </seg>
     <seg type="verse" id="b.ACT.7.34">
      <s id="b.ACT.7.34.1">Kantase takarniuri Jiripin aniasmiayi "Waitneasam turuttia, tu aarma nusha, ṡyana ta? ṡYusa etserniuri Nínkik Túmama? ṡChikichnash ta?"</s>
      <s id="b.ACT.7.34.2">Tímiayi.</s>
     </seg>
     <seg type="verse" id="b.ACT.7.35">
      <s id="b.ACT.7.35.1">Nuyá Jiripi nu aarman áujtus "Juka Jesusnan tawai" Tímiayi.</s>
      <s id="b.ACT.7.35.2">Tura Nú arantcha Yus-Chichaman ujakmiayi.</s>
     </seg>
     <seg type="verse" id="b.ACT.7.36">
      <s id="b.ACT.7.36.1">Nuyá entsa ámanum nankaamak aishman Jiripin chicharuk "Jui Entsá jeaji.</s>
      <s id="b.ACT.7.36.2">Wikia jui imianchamniakaitiaj" Tímiayi.</s>
     </seg>
     <seg type="verse" id="b.ACT.7.37">
      <s id="b.ACT.7.37.1">Tutai Jiripisha Tímiayi "Tuke Enentáimjai Jesus nekas Enentáimtakminkia Túramniaitjame."</s>
      <s id="b.ACT.7.37.2">Tutai aishman chichaak "Ee nekasaiti, Jesukrístuka Yusa Uchirínti tajai" Tímiayi.</s>
     </seg>
     <seg type="verse" id="b.ACT.7.38">
      <s id="b.ACT.7.38.1">Tura, karetan awajas mai Jíinkiar Entsá wearmiayi.</s>
      <s id="b.ACT.7.38.2">Nui Jiripikia Kantase takarniurin imiaimiayi.</s>
     </seg>
     <seg type="verse" id="b.ACT.7.39">
      <s id="b.ACT.7.39.1">Tura kukar Jíinkiarmatai Uunt Yusa Wakaní Jiripinkia jukimiayi.</s>
      <s id="b.ACT.7.39.2">Tuma asamtai Kantase takarniurisha Jiripin Wáinkiachmiayi.</s>
      <s id="b.ACT.7.39.3">Túrasha ninkia waras wémiayi.</s>
     </seg>
     <seg type="verse" id="b.ACT.7.40">
      <s id="b.ACT.7.40.1">Jiripisha jeachat Asutu péprunam wantinkiamiayi.</s>
      <s id="b.ACT.7.40.2">Tura Nuyá jiinki péprunam Nuí Wayá, Nuí Wayá Yus-Chichaman etserki we, Sesaria peprunam jeamiayi.</s>
     </seg>
    </div>
    <div type="chapter" id="b.ACT.9">
     <seg type="verse" id="b.ACT.9.1">
      <s id="b.ACT.9.1.1">Nuna tumai, Jerusarénnum Uunt Jesusan umirkarmia nuna Máataj tusa áujmattan Sáuruka penké iniaichamiayi.</s>
      <s id="b.ACT.9.1.2">Tuma asa Israer-patri uuntri iyutaj tusa werimiayi.</s>
     </seg>
     <seg type="verse" id="b.ACT.9.2">
      <s id="b.ACT.9.2.1">Tura jeari Tímiayi "Papí ame naarmijiai aaram surusta.</s>
      <s id="b.ACT.9.2.2">Wi nuna Papí jukin timiai Tamasku péprunam jean, Israer-shuar iruntainiam wayattajai.</s>
      <s id="b.ACT.9.2.3">Túran Nú papijiai Jesusan umirkaru ainia nuna, Nánkamsan achikiartatjai.</s>
      <s id="b.ACT.9.2.4">Túran aishmannasha nuwancha achikian jinkian, jui Jerusarénnum enkeataj tusan ikiaankattajai" Tímiayi.</s>
     </seg>
     <seg type="verse" id="b.ACT.9.3">
      <s id="b.ACT.9.3.1">Tura Papí susam Sauru Jintiá wéai, Tamasku péprunam nuntumsai nui aya aneachma nayaimpinmaya Tsáapin jiitsumir téntakmiayi niin.</s>
     </seg>
     <seg type="verse" id="b.ACT.9.4">
      <s id="b.ACT.9.4.1">Túrunamtai Sauru Nunká iniaarmiayi.</s>
      <s id="b.ACT.9.4.2">Tura nayaimpinmaya chichaamun antukmiayi.</s>
      <s id="b.ACT.9.4.3">"Sauru, Sauru, ṡUrukamtai yajauch awajtustaj tusam Imiá pataaturam?"</s>
      <s id="b.ACT.9.4.4">Tímiayi.</s>
     </seg>
     <seg type="verse" id="b.ACT.9.5">
      <s id="b.ACT.9.5.1">Táman antuk "ṡAmesha, Yáitiam, uunta?"</s>
      <s id="b.ACT.9.5.2">Tímiayi Sauru.</s>
      <s id="b.ACT.9.5.3">Tutai ataksha aimkiamiayi "Wikia Jesusaitjai.</s>
      <s id="b.ACT.9.5.4">Ame pataaturmena Núitjai, Tímiayi.</s>
      <s id="b.ACT.9.5.5">Wíi aents pataatamna nui, amek Enentáimin yajauch awajmamsame, waaka sankanmiak numin ijiuma Núnismek" Tímiayi.</s>
     </seg>
     <seg type="verse" id="b.ACT.9.6">
      <s id="b.ACT.9.6.1">Nuyanka Sauru sapijin kuranki Tímiayi "Nuinkia Uunta, ṡwi warinia itiurkat tusamea wakeram?"</s>
      <s id="b.ACT.9.6.2">Tímiayi.</s>
      <s id="b.ACT.9.6.3">Tutai Uunt chichaak "Wajakim weme péprunam Wayatá, Tímiayi.</s>
      <s id="b.ACT.9.6.4">Nui jeawakmin ame Túratamna nuna turamiartatui" Tímiayi.</s>
     </seg>
     <seg type="verse" id="b.ACT.9.7">
      <s id="b.ACT.9.7.1">Tura Sáurujai irunar wearmia nu, chichaamun antukarmiayi.</s>
      <s id="b.ACT.9.7.2">Tura aentsnaka penké Wáinkiacharmiayi.</s>
      <s id="b.ACT.9.7.3">Tuma ásar ti ashamkarmiayi.</s>
     </seg>
     <seg type="verse" id="b.ACT.9.8">
      <s id="b.ACT.9.8.1">Nuyá Sauru Nunká Tepá nantakmiayi.</s>
      <s id="b.ACT.9.8.2">Tura Wáinmaktaj Tukamá Wáinmakchamiayi.</s>
      <s id="b.ACT.9.8.3">Tuma asamtai Chíkich shuar uwejnum enkekiar Júkiarmiayi Tamaskunam.</s>
     </seg>
     <seg type="verse" id="b.ACT.9.9">
      <s id="b.ACT.9.9.1">Nui Jeá menaintiu tsawant iimtsuk tura yurumtsuk penké úmutsuk pujumiayi.</s>
     </seg>
     <seg type="verse" id="b.ACT.9.10">
      <s id="b.ACT.9.10.1">Nui Tamaskunam Yus-shuar Ananías ámiayi.</s>
      <s id="b.ACT.9.10.2">Niin mesekranam Uunt Jesus Tímiayi "Ananíasa."</s>
      <s id="b.ACT.9.10.3">Tutai "ṡWarí wakeram, Uunta?"</s>
      <s id="b.ACT.9.10.4">Tímiayi.</s>
     </seg>
     <seg type="verse" id="b.ACT.9.11">
      <s id="b.ACT.9.11.1">Nuyá Uunt Jesus Tímiayi "Wajakim jintia, Naka tutaiya nui Wetá.</s>
      <s id="b.ACT.9.11.2">Nuisha Jutasa jeen jeam, Társunmaya Sáurun eaktaj tusan winijiai, Titiá, Tímiayi.</s>
      <s id="b.ACT.9.11.3">Niisha Yúsan áujuk pujawai.</s>
     </seg>
     <seg type="verse" id="b.ACT.9.12">
      <s id="b.ACT.9.12.1">Tura juna mesekranam ipiatkamjai Sáurun.</s>
      <s id="b.ACT.9.12.2">Aishman Wayá ni uwejéjai ántiawai, ataksha iimit tusa.</s>
      <s id="b.ACT.9.12.3">Nú aishmanka ámetme, Ananíasa" Tímiayi Jesus.</s>
     </seg>
     <seg type="verse" id="b.ACT.9.13">
      <s id="b.ACT.9.13.1">Táman antuk Ananías chichaak "Túrasha Uunta, ju aishman ame aentsrumin Jerusarénnum ti yajauch awajchakait.</s>
      <s id="b.ACT.9.13.2">Ni yajauch Túramurín ti Untsurí aents ujatainiawai, Tímiayi.</s>
     </seg>
     <seg type="verse" id="b.ACT.9.14">
      <s id="b.ACT.9.14.1">Tura yamaisha Israer-patri chicharniun Papirín takakui.</s>
      <s id="b.ACT.9.14.2">Tura nujai ame Náarmin Páchiaj nuna achik jukitiaj tusa Tímiajaisha tarutramji" Tímiayi Ananías.</s>
     </seg>
     <seg type="verse" id="b.ACT.9.15">
      <s id="b.ACT.9.15.1">Tutai Uunt Jesus Tímiayi "Aankisha Wetá.</s>
      <s id="b.ACT.9.15.2">Ju aishmankan winia etserniur Atí tusan achikjai Wi.</s>
      <s id="b.ACT.9.15.3">Niisha Israer-shuarchancha tura Kapitiánniasha tura Israer-shuarnasha Wínian etserin átatui, Tímiayi.</s>
     </seg>
     <seg type="verse" id="b.ACT.9.16">
      <s id="b.ACT.9.16.1">Tura Sauru winia Náarun Páchia asa ti Wáitsattana Núnaka niin iniaktustatjai" Tímiayi Jesus.</s>
     </seg>
     <seg type="verse" id="b.ACT.9.17">
      <s id="b.ACT.9.17.1">Tura Jesus Táman umirak Ananías Sauru pujamunam wémiayi.</s>
      <s id="b.ACT.9.17.2">Tura jeari Wayá uwején awantas Tímiayi "Yatsuru Sauru, Uunt Jesus Jintiá wantintiurmakmamna nusha ame ataksha iimiat tusa, tura Yusa Wakanísha Enentáimin pimiutramkat tusa winia akuptukai" Tímiayi.</s>
     </seg>
     <seg type="verse" id="b.ACT.9.18">
      <s id="b.ACT.9.18.1">Nu chichamaik ni jiiya Namaká saepeya aanin iniaarmiayi.</s>
      <s id="b.ACT.9.18.2">Túrunamtai ataksha iimmiayi.</s>
      <s id="b.ACT.9.18.3">Túruna wajaki we imianmiayi.</s>
     </seg>
     <seg type="verse" id="b.ACT.9.19">
      <s id="b.ACT.9.19.1">Nuyasha Yurumámiayi.</s>
      <s id="b.ACT.9.19.2">Tura Yurumásha kakaram ajasmiayi.</s>
      <s id="b.ACT.9.19.3">Tura Yus-shuarjai Tamaskunam Wárumchik tsawant pujusmiayi.</s>
     </seg>
     <seg type="verse" id="b.ACT.9.20">
      <s id="b.ACT.9.20.1">Nuyanka Sauru Israer-shuara iruntairin Wayá Jesusa Túramurin etserkamiayi.</s>
      <s id="b.ACT.9.20.2">Etseruk Tímiayi "Nekasaiti, ju Jesus Yusa Uchirínti" Tímiayi.</s>
     </seg>
     <seg type="verse" id="b.ACT.9.21">
      <s id="b.ACT.9.21.1">Nuna Ashí Anturú pujuiniaka "ṡAusha urukakua aania? tiarmiayi.</s>
      <s id="b.ACT.9.21.2">Entá ju aishmansha Jerusarénnum Jesusan Enentáimtuinian ti pataatimia Núchakait.</s>
      <s id="b.ACT.9.21.3">Tura Tímiajaisha nuna achik Israer-patri akupniuriin jukitiaj tusa tamia Núchakait" tiarmiayi.</s>
     </seg>
     <seg type="verse" id="b.ACT.9.22">
      <s id="b.ACT.9.22.1">Tura Sáurusha sapijmiatsuk etsermiayi.</s>
      <s id="b.ACT.9.22.2">"Ju Jesus nekas aentsun Uwemtikniuiti" tu etsermiayi.</s>
      <s id="b.ACT.9.22.3">Tura ti paant étserkui, Tamaskunmaya Israer-aents, nekaschaiti titiaj Tukamá tujinkiarmiayi.</s>
     </seg>
     <seg type="verse" id="b.ACT.9.23">
      <s id="b.ACT.9.23.1">Tura ukunam, Israer-aents Sáurun maatai tusar chichaman jurusarmiayi.</s>
     </seg>
     <seg type="verse" id="b.ACT.9.24">
      <s id="b.ACT.9.24.1">Tura Sáurusha nu chicham jurusman nekamamiayi.</s>
      <s id="b.ACT.9.24.2">Israer-aents pepru Jíinmanum tuke tsawaisha, Káshisha achikiar maatai tusar jintian akirtiarmiayi.</s>
     </seg>
     <seg type="verse" id="b.ACT.9.25">
      <s id="b.ACT.9.25.1">Nuna antukar Yus-shuar Sáurun chiiknium kashi enkeawar itiararmiayi.</s>
      <s id="b.ACT.9.25.2">Pepru tanishnum itiarar awemarmiayi.</s>
     </seg>
     <seg type="verse" id="b.ACT.9.26">
      <s id="b.ACT.9.26.1">Tura Sauru Jerusarénnum Jeá Yus-shuarjai iruntrattsa wakerimiayi Túrasha ninkia ashamiarmiayi.</s>
      <s id="b.ACT.9.26.2">Sáurusha nekas Yus-shuar ajaschaiti tusar ashamiarmiayi.</s>
     </seg>
     <seg type="verse" id="b.ACT.9.27">
      <s id="b.ACT.9.27.1">Túmainiain Pirnapí Jesusa akatramuri matsatmanum jukimiayi Sáurun.</s>
      <s id="b.ACT.9.27.2">Tura nui ejé Tímiayi "Ju Sauru Jintiá wesa Uunt Jesusan Wáinkiaiti.</s>
      <s id="b.ACT.9.27.3">Tura Yus chicharkaiti.</s>
      <s id="b.ACT.9.27.4">Tuma asa Sauru Tamaskunam sapijmiatsuk Jesusa Náarin etserkaiti" Tímiayi.</s>
     </seg>
     <seg type="verse" id="b.ACT.9.28">
      <s id="b.ACT.9.28.1">Tura Sauru Jerusarénnum Juákmiayi.</s>
      <s id="b.ACT.9.28.2">Tura Yus-shuarjai irunar pujumiayi.</s>
     </seg>
     <seg type="verse" id="b.ACT.9.29">
      <s id="b.ACT.9.29.1">Nuyasha Yus, etserkata tutai, sapijmiatsuk Jesusa Túramurin etsermiayi.</s>
      <s id="b.ACT.9.29.2">Tura Israer-shuar Kriaku chichaman chichau ármia nu, nui pujuarmiayi.</s>
      <s id="b.ACT.9.29.3">Sáurusha nu shuarjai áujmatsarmiayi.</s>
      <s id="b.ACT.9.29.4">Túrasha nu shuar Sáurun itiur Máatjik tusar chichaman juriarmiayi.</s>
     </seg>
     <seg type="verse" id="b.ACT.9.30">
      <s id="b.ACT.9.30.1">Tura Yusai yachi ármia nu, chicham jurusman nekaawarmiayi.</s>
      <s id="b.ACT.9.30.2">Neka ásar Sáurun Sesaria peprunam Júkiarmiayi.</s>
      <s id="b.ACT.9.30.3">Tura nuyasha Tarsu péprunam akupkarmiayi.</s>
     </seg>
     <seg type="verse" id="b.ACT.9.31">
      <s id="b.ACT.9.31.1">Tura Jutíanmaya, Kariréanmayasha, Samarianmayasha Yus-shuar shiir Tímiajnisan ajasar kakaram ajasarmiayi.</s>
      <s id="b.ACT.9.31.2">Yúsan ashamainia ásar, tura Yusa Wakaní yayamu ásar kawenki kawenki wearmiayi.</s>
     </seg>
     <seg type="verse" id="b.ACT.9.32">
      <s id="b.ACT.9.32.1">Tura Pítiur Yusai yachi armiania nui Iráa wekaimiayi.</s>
      <s id="b.ACT.9.32.2">Wekaak Yus-shuar Rítianam matsamarmia nuisha iraumiayi.</s>
     </seg>
     <seg type="verse" id="b.ACT.9.33">
      <s id="b.ACT.9.33.1">Nuisha Rítianam Jeá aishmankan Eneas Náartinian Wáinkiamiayi.</s>
      <s id="b.ACT.9.33.2">Niisha emearu asa wekaicha uchu Uwí aya tépenuyayi.</s>
     </seg>
     <seg type="verse" id="b.ACT.9.34">
      <s id="b.ACT.9.34.1">Tura Pítiur chicharuk "Eneasa, Jesukrístu Tsuármawai.</s>
      <s id="b.ACT.9.34.2">Nantaktia.</s>
      <s id="b.ACT.9.34.3">Tura esekmatairam iwiarata" Tímiayi.</s>
      <s id="b.ACT.9.34.4">Tutai Eneas nu chichamaik nantakmiayi.</s>
     </seg>
     <seg type="verse" id="b.ACT.9.35">
      <s id="b.ACT.9.35.1">Nuna Túman Wáinkiar Rítianmaya aents tura Sarunmaya aencha Enentáimprar Uunt Yusan nemarsarmiayi.</s>
     </seg>
     <seg type="verse" id="b.ACT.9.36">
      <s id="b.ACT.9.36.1">Túrasha Jupe péprunam nuwa Yus-shuar pujuyayi, ni naari Tapitia.</s>
      <s id="b.ACT.9.36.2">Tura nusha Kriaku chichamjainkia Túrkas tuiniawai.</s>
      <s id="b.ACT.9.36.3">Nu nuwasha nui pujus tuke pénker Túriniuyayi.</s>
      <s id="b.ACT.9.36.4">Tura niisha Nútiksan yai wémiayi.</s>
     </seg>
     <seg type="verse" id="b.ACT.9.37">
      <s id="b.ACT.9.37.1">Nu tsawantinik Túrkas sunkuran jateemak jakamiayi.</s>
      <s id="b.ACT.9.37.2">Túrunamtai ayashin nijiarar Yakí tesaamunam aepsarmiayi.</s>
     </seg>
     <seg type="verse" id="b.ACT.9.38">
      <s id="b.ACT.9.38.1">Jupe péprusha Rítianmaya Tíjiuch ámiayi.</s>
      <s id="b.ACT.9.38.2">Júpenmaya Yus-shuar Rítianam Pítiur pujan nekaawar Jimiará aishmankan akatrar akupkarmiayi, Júpenam wari Winití tusar.</s>
     </seg>
     <seg type="verse" id="b.ACT.9.39">
      <s id="b.ACT.9.39.1">Nui tutai Pítiur niijiai wémiayi.</s>
      <s id="b.ACT.9.39.2">Tura Támatai jaka tepemia nui Awayáwarmiayi.</s>
      <s id="b.ACT.9.39.3">Nui wayamtai waje pujuarmia nu uutkiar Pítrun téntakarmiayi.</s>
      <s id="b.ACT.9.39.4">Túrawar pushirin, Túrkas iwiaaku pujus najankamia nuna iniaktusarmiayi.</s>
     </seg>
     <seg type="verse" id="b.ACT.9.40">
      <s id="b.ACT.9.40.1">Nuyanka Pítiur aa akupkarmiayi Ashí.</s>
      <s id="b.ACT.9.40.2">Tura niisha ninki tikishmar Yúsan áujsamiayi.</s>
      <s id="b.ACT.9.40.3">Nuyasha nuwan jaka tepaan iis Tímiayi "Tapitia nantaktia."</s>
      <s id="b.ACT.9.40.4">Tutai niisha iimi Pítiur wajaan Wáiniak nantaki pujusmiayi.</s>
     </seg>
     <seg type="verse" id="b.ACT.9.41">
      <s id="b.ACT.9.41.1">Tura Pítrusha nuwan uwejnum achik awajkimiayi.</s>
      <s id="b.ACT.9.41.2">Tura iniais Yus-shuar ármia nuna tura wajencha untsukar Túrkas iwiaaku ajasun iniaktusarmiayi.</s>
     </seg>
     <seg type="verse" id="b.ACT.9.42">
      <s id="b.ACT.9.42.1">Nu Túrunamun Ashí aents Jupe péprunmaya nekaawarmiayi.</s>
      <s id="b.ACT.9.42.2">Túrawar Untsurí aents Uunt Jesusan umirkarmiayi.</s>
     </seg>
     <seg type="verse" id="b.ACT.9.43">
      <s id="b.ACT.9.43.1">Tura Pítruka Jupe péprunam Untsurí tsawant nuapen-iwiarin Semunka jeen pujusmiayi.</s>
     </seg>
    </div>
    <div type="chapter" id="b.ACT.10">
     <seg type="verse" id="b.ACT.10.1">
      <s id="b.ACT.10.1.1">Sesaria péprunam Kurniriu naartin suntara Kapitiántri pujumiayi.</s>
      <s id="b.ACT.10.1.2">Ni suntari Itiaria nunkanmaya ármiayi.</s>
     </seg>
     <seg type="verse" id="b.ACT.10.2">
      <s id="b.ACT.10.2.1">Nu Kapitián Kurniriu ni shuarijiai, Yuska nankaamantuiti, tu Enentáimtiarmiayi.</s>
      <s id="b.ACT.10.2.2">Tuma ásar Yúsan Enentáimtin ármiayi.</s>
      <s id="b.ACT.10.2.3">Tura Nútiksan Kuítniasha takakchan Yáintaj tusa Israer-shuaran Súuyayi.</s>
      <s id="b.ACT.10.2.4">Tura tuke tsawant Yúsan áujtiniuyayi.</s>
     </seg>
     <seg type="verse" id="b.ACT.10.3">
      <s id="b.ACT.10.3.1">Chíkich tsawantai, nantu aanku ajasai Kurniriu iimiarmiayi.</s>
      <s id="b.ACT.10.3.2">Yusa suntari Yus nayaimpinmaya akupkamu, ni pujamunam Utuá "Kurniriuá" Tímiayi.</s>
     </seg>
     <seg type="verse" id="b.ACT.10.4">
      <s id="b.ACT.10.4.1">Kurniriuá tutai, Yusa suntarin ashamak iimia pujumiayi.</s>
      <s id="b.ACT.10.4.2">Tura "ṡWarimpiait, Uunta?"</s>
      <s id="b.ACT.10.4.3">Tímiayi.</s>
      <s id="b.ACT.10.4.4">Tutai Yusa suntari Tímiayi "Ame seamun Yus anturtamkai.</s>
      <s id="b.ACT.10.4.5">Tura atsumainia nu yayakmin Yus shiir Enentáimturmawai' Tímiayi.</s>
     </seg>
     <seg type="verse" id="b.ACT.10.5">
      <s id="b.ACT.10.5.1">Tura Yusa suntari Kurniriun tuke chicharuk "Wats, áminiuram Júpenam akupkata.</s>
      <s id="b.ACT.10.5.2">Semun, Chíkich naari Pítiur, Tatí tusam akuptukta, Tímiayi.</s>
     </seg>
     <seg type="verse" id="b.ACT.10.6">
      <s id="b.ACT.10.6.1">Nu Semunsha Chíkich Semunjai pujawai.</s>
      <s id="b.ACT.10.6.2">Nuka nuapen-iwiarin Semunkaiti.</s>
      <s id="b.ACT.10.6.3">Tura ni jeesha nayaantsanam ayaamach pujawai, Tímiayi.</s>
      <s id="b.ACT.10.6.4">Nui jeawakmin, ame Túratamna nuna Semun Pítiur turamtatui" tinia ikiukmiayi.</s>
     </seg>
     <seg type="verse" id="b.ACT.10.7">
      <s id="b.ACT.10.7.1">Tura Yusa suntari waketkimtai, Kurniriuka ni takarniurin Jímiaran itiamiayi.</s>
      <s id="b.ACT.10.7.2">Tura suntaran chikichkiniak nemarsat tusa itiamiayi.</s>
      <s id="b.ACT.10.7.3">Nu suntar ni írutramuriyayi.</s>
      <s id="b.ACT.10.7.4">Tura Yúsan Enentáimtiniuyayi.</s>
     </seg>
     <seg type="verse" id="b.ACT.10.8">
      <s id="b.ACT.10.8.1">Kurniriusha ni Túrunamurin Ashí Ujáa-Já awajas Jupe péprunam akupkarmiayi.</s>
     </seg>
     <seg type="verse" id="b.ACT.10.9">
      <s id="b.ACT.10.9.1">Kashin tsawantai Kurniriu suntari Júpenam nuntumsarai, tutupin ai Pítiur jea Yakí Wáakunam Yúsan áujsatajtsa wakamiayi.</s>
     </seg>
     <seg type="verse" id="b.ACT.10.10">
      <s id="b.ACT.10.10.1">Pítrusha ti tsukamak Yurumátaj tusa wakerimiayi.</s>
      <s id="b.ACT.10.10.2">Túrasha yurumkan iniarainiai Pítiur íkiajtiusmak,</s>
     </seg>
     <seg type="verse" id="b.ACT.10.11">
      <s id="b.ACT.10.11.1">nayaimp uranmianum wankaram tarachia aanin tura nuna tsakarin jinkiakman Tárun Wáinkiamiayi.</s>
     </seg>
     <seg type="verse" id="b.ACT.10.12">
      <s id="b.ACT.10.12.1">Nu tarachnium yajasma irunmiayi.</s>
      <s id="b.ACT.10.12.2">Wekainiusha, nanamtincha, tura napisha enkemiarmiayi.</s>
     </seg>
     <seg type="verse" id="b.ACT.10.13">
      <s id="b.ACT.10.13.1">Tumai Yus Pitrun chicharuk "Pitru, wajakim maam yuata" Tímiayi.</s>
     </seg>
     <seg type="verse" id="b.ACT.10.14">
      <s id="b.ACT.10.14.1">Tutai Pítiur Tímiayi "Atsá Uunta.</s>
      <s id="b.ACT.10.14.2">Ii Israer-shuartikia yajauch yajasma ainia nu tura Yúatin surimkiamu ana nuka penké Yúchaitji.</s>
      <s id="b.ACT.10.14.3">Tuma asamtai Júnaka wikia yuashtatjai" Tímiayi.</s>
     </seg>
     <seg type="verse" id="b.ACT.10.15">
      <s id="b.ACT.10.15.1">Túrasha Pitrun atak Yus chicharuk "Wi, pénkeraiti, Tájana nu, yajauchiiti, tiip" Tímiayi.</s>
     </seg>
     <seg type="verse" id="b.ACT.10.16">
      <s id="b.ACT.10.16.1">Nuka Menaintiú Túrunamiayi.</s>
      <s id="b.ACT.10.16.2">Tura nuyasha tarach ataksha nayaimpiniam wakamiayi.</s>
     </seg>
     <seg type="verse" id="b.ACT.10.17">
      <s id="b.ACT.10.17.1">Nuna Túrunan Wáiniak Pitiur wariniak aaniuncha Wáinkiaj tusa Enentáimia pujai Kapitián Kurniriu ayakma armia nu, anintruiniak jeawariayi.</s>
     </seg>
     <seg type="verse" id="b.ACT.10.18">
      <s id="b.ACT.10.18.1">Tura jeawar kakantar untsummiar "ṡSemun, Pítiur, juin Pujá?" tiarmiayi.</s>
     </seg>
     <seg type="verse" id="b.ACT.10.19">
      <s id="b.ACT.10.19.1">Tura Pítruka iimiarmarin tuke Enentáimia pujai Yusa Wakaní chichaak "Menaintiu aishman untsurmainiawai, Tímiayi.</s>
     </seg>
     <seg type="verse" id="b.ACT.10.20">
      <s id="b.ACT.10.20.1">Wajakim akaikim arantutsuk au nemariarta, Wi akupkamu asamtai" Tímiayi.</s>
     </seg>
     <seg type="verse" id="b.ACT.10.21">
      <s id="b.ACT.10.21.1">Nuna antuk Pítiur taramiayi.</s>
      <s id="b.ACT.10.21.2">Tura aishmankan Kurniriu akupkamia nuna wajainian Wáiniak "Wiitjai Pítiur.</s>
      <s id="b.ACT.10.21.3">Atum eatrumna Núitjai. ṡWarí tarintrum?"</s>
      <s id="b.ACT.10.21.4">Tímiayi.</s>
     </seg>
     <seg type="verse" id="b.ACT.10.22">
      <s id="b.ACT.10.22.1">Tutai niisha tiarmiayi "Iisha Kapitián Kurniriu akupkamu taji.</s>
      <s id="b.ACT.10.22.2">Kurniriuka aishman pénkeraiti.</s>
      <s id="b.ACT.10.22.3">Yúsan Enentáimtiniaiti.</s>
      <s id="b.ACT.10.22.4">Tura Israer-aencha niin shiir Enentáimtuiniawai.</s>
      <s id="b.ACT.10.22.5">Níiya winiaji, tiarmiayi.</s>
      <s id="b.ACT.10.22.6">Kame nuik, Yusa suntari, nayaimpinmaya akupkamu, ii Kapitiántrin Tímiayi "Pitrun Untsukát akupkata.</s>
      <s id="b.ACT.10.22.7">Nii Tatí.</s>
      <s id="b.ACT.10.22.8">Tura nii Títiatna nu pénker anturkata" Tímiayi.</s>
      <s id="b.ACT.10.22.9">Nuna ii Kapitiántrin takui iisha winiji" tiarmiayi.</s>
     </seg>
     <seg type="verse" id="b.ACT.10.23">
      <s id="b.ACT.10.23.1">Tutai Pítiur Jeá Awayámiayi.</s>
      <s id="b.ACT.10.23.2">Tura nu kashi nui kanararmiayi.</s>
      <s id="b.ACT.10.23.3">Kashin tsawarar Pítiur niijiai wearmiayi.</s>
      <s id="b.ACT.10.23.4">Túrasha Júpenmaya Yus-shuarsha niin nemariarmiayi.</s>
     </seg>
     <seg type="verse" id="b.ACT.10.24">
      <s id="b.ACT.10.24.1">Nuyá tsawarar Sesaria péprunam, Kurniriu Nákamun jeariarmiayi.</s>
      <s id="b.ACT.10.24.2">Kurniriuka ni shuarin tura ni nekas amikrin, nekaatarum tusa untsuk ikiaankamiayi.</s>
     </seg>
     <seg type="verse" id="b.ACT.10.25">
      <s id="b.ACT.10.25.1">Tura Pítrusha jeamtai Kurniriu aa jiintiuki Pitrun tikishmatramiayi.</s>
     </seg>
     <seg type="verse" id="b.ACT.10.26">
      <s id="b.ACT.10.26.1">Túrasha Pítiur awajki Tímiayi "Wajaktia.</s>
      <s id="b.ACT.10.26.2">Wisha aya aentsketjai.</s>
      <s id="b.ACT.10.26.3">Amea Núnisketjai" Tímiayi.</s>
     </seg>
     <seg type="verse" id="b.ACT.10.27">
      <s id="b.ACT.10.27.1">Tura chichasar Jeá wayawarmiayi.</s>
      <s id="b.ACT.10.27.2">Tura Wayá, Untsurí aents matsatun Wáinkiamiayi.</s>
     </seg>
     <seg type="verse" id="b.ACT.10.28">
      <s id="b.ACT.10.28.1">Nuyá Pítiur chichaak Tímiayi "Amikrua, atumsha nékarme.</s>
      <s id="b.ACT.10.28.2">Iin Israer aentstinkia, Chíkich aentsjai pachiniarchatniuitrume, tura ni jeencha wayashtiniaitrume iin jintintramin turamainiaji, Tímiayi.</s>
      <s id="b.ACT.10.28.3">Túrasha Yuska ni Enentáimsamurin Wíniaka paant iniaktursayi.</s>
      <s id="b.ACT.10.28.4">Túmaitkiui wikia Nánkamas aentsun yajauchiiti, tura auka wapikiaiti, Tíchamniaitjai, Tímiayi.</s>
     </seg>
     <seg type="verse" id="b.ACT.10.29">
      <s id="b.ACT.10.29.1">Tuma asamtai, untsurkurmin, Páchitsuk winimjai.</s>
      <s id="b.ACT.10.29.2">Túmaitkiui nekaataj tusan wakerajai. ṡUrukamtai untsurkamarum?"</s>
      <s id="b.ACT.10.29.3">Tímiayi.</s>
     </seg>
     <seg type="verse" id="b.ACT.10.30">
      <s id="b.ACT.10.30.1">Tutai Kurniriu Tímiayi "Kuatru tsawant nankaamasai tura nantusha juni ai, wikia yurumtsuk Yúsan áujsamjai, kiarai áujsatin ana nuna.</s>
      <s id="b.ACT.10.30.2">Túran chichai, aishman, ni entsatairi wincharpatniun, naka wajatran Wáinkiamjai, Tímiayi.</s>
     </seg>
     <seg type="verse" id="b.ACT.10.31">
      <s id="b.ACT.10.31.1">Niisha chichartak turutmiayi "Kurniriu, Yus ame áujman anturtamkayi.</s>
      <s id="b.ACT.10.31.2">Tura shuar atsumainia Yáinmamna nunasha nekarmayi, turutmiai, Tímiayi.</s>
     </seg>
     <seg type="verse" id="b.ACT.10.32">
      <s id="b.ACT.10.32.1">Tuma asamtai, Jupe péprunam akatramuram akupkata.</s>
      <s id="b.ACT.10.32.2">Semun Pítrun Itiatí.</s>
      <s id="b.ACT.10.32.3">Nu Semun Pítrusha, Chíkich Semunjai pujawai.</s>
      <s id="b.ACT.10.32.4">Nuapen-iwiarin Semunkaiti nuka.</s>
      <s id="b.ACT.10.32.5">Tura ni jeesha nayaantsanam ayamach pujawai.</s>
      <s id="b.ACT.10.32.6">Niisha taa ámin chichartamkattawai" turutmiai, Tímiayi.</s>
     </seg>
     <seg type="verse" id="b.ACT.10.33">
      <s id="b.ACT.10.33.1">Túrutkui, wi umikian aentsun Wárikmasan ámin akuptukjame utitia tusan.</s>
      <s id="b.ACT.10.33.2">Tura nékasen taume.</s>
      <s id="b.ACT.10.33.3">Tuma asamtai iisha jui Yus iimmianum pujuiniaji.</s>
      <s id="b.ACT.10.33.4">Tuma asamtai, Ashí Uunt Yus ámin au ujakarta Túramna nu, iisha antuktai tusar pujaji" Tímiayi Kurniriu.</s>
     </seg>
     <seg type="verse" id="b.ACT.10.34">
      <s id="b.ACT.10.34.1">Nuyá Pítiur chichaak "Ayu.</s>
      <s id="b.ACT.10.34.2">Yus iimmianum Ashí aents métekrak ainiawai nekas nékajai, Tímiayi.</s>
     </seg>
     <seg type="verse" id="b.ACT.10.35">
      <s id="b.ACT.10.35.1">Antsu Ashí nunkanam Nánkamas aents Yúsan umirak pénker tura nuna, Yus Nú aentsun shiir Enentáimtawai, Tímiayi.</s>
     </seg>
     <seg type="verse" id="b.ACT.10.36">
      <s id="b.ACT.10.36.1">Yuska shiir chichaman Israer-aentsun akuptukmiayi.</s>
      <s id="b.ACT.10.36.2">Nui chichaak "shuar Jesukrístu naarin Páchiakka, Yusjai nawamnaikiatin átiniaiti, Tímiayi.</s>
      <s id="b.ACT.10.36.3">Nú Jesukristu Ashí shuara Uuntrinti' Tímiayi Yus.</s>
     </seg>
     <seg type="verse" id="b.ACT.10.37">
      <s id="b.ACT.10.37.1">Túrasha Kariréa nunkanam nankamak Ashí Israer nunkanam Túrunamia nu paant nékarme.</s>
      <s id="b.ACT.10.37.2">Imiakratin Juan imiaak etserak amukmia Nú tsawantin nankamamiayi.</s>
     </seg>
     <seg type="verse" id="b.ACT.10.38">
      <s id="b.ACT.10.38.1">Tura jusha nékatsrumek, Tímiayi.</s>
      <s id="b.ACT.10.38.2">Nasarétnumia Jesus, Yus Anaikiamu asa, Yusa Wakaní kakarmarijiai pénker Túriniuyayi.</s>
      <s id="b.ACT.10.38.3">Iwianchruku Wáitias pujuarmia nuna pénker awajsamiayi.</s>
      <s id="b.ACT.10.38.4">Yus Niin pujurma asa Ashí nuna Túriniuyayi.</s>
     </seg>
     <seg type="verse" id="b.ACT.10.39">
      <s id="b.ACT.10.39.1">Tura Israer-aents matsatkamunam tura imia Jerusarén péprunmasha Jesus Túramia nu, iisu asar, iisha étsereaji.</s>
      <s id="b.ACT.10.39.2">Tura ayu, Niin achikiar Krúsnum Máacharmakia, Tímiayi.</s>
     </seg>
     <seg type="verse" id="b.ACT.10.40">
      <s id="b.ACT.10.40.1">Tura menainti tsawant jeamtai Yus Niin iniantkimiayi.</s>
      <s id="b.ACT.10.40.2">Tura ataksha iwiaintiurtamkachmakaj~i, Tímiayi.</s>
     </seg>
     <seg type="verse" id="b.ACT.10.41">
      <s id="b.ACT.10.41.1">Ashí aentsnumka wantinkiachmiayi.</s>
      <s id="b.ACT.10.41.2">Antsu íniak nuik, etserin atarum tusa Yus achirmakmiaj Nú aentstiniak wantintiurmakmiaji, Tímiayi.</s>
      <s id="b.ACT.10.41.3">Au nekas jakamunmaya nantakmiatai iisha Niijiai tsaninkiar Yurumámji, Tímiayi.</s>
     </seg>
     <seg type="verse" id="b.ACT.10.42">
      <s id="b.ACT.10.42.1">Tura Jesussha iin akuptamkaitji.</s>
      <s id="b.ACT.10.42.2">Jesuska "Wiitjai Yus Anaikiamun, Tímiayi.</s>
      <s id="b.ACT.10.42.3">Ashí aentsun, juka makuumawai, Túrasha juka makuumatsui, Wiki Títiniaitjai.</s>
      <s id="b.ACT.10.42.4">Kame Ashí aentsun, jaka ainia nuna tura iwiaaku ainia nunasha, Wíkiitjai nuna Títinian" Tímiayi Jesus.</s>
      <s id="b.ACT.10.42.5">Nusha átum werum ujatruktarum, Jesus turammaji, Tímiayi.</s>
     </seg>
     <seg type="verse" id="b.ACT.10.43">
      <s id="b.ACT.10.43.1">Ya shuarak Jesusa Náarin pachia Nú shuarnaka tunaarin tsankurattawai, nuna Ashí Yúsnan etserniusha yaunchu etseriarmiayi" Tímiayi.</s>
     </seg>
     <seg type="verse" id="b.ACT.10.44">
      <s id="b.ACT.10.44.1">Tura Pítiur tuke chichaak pujai, tura chikichcha Antúu pujuiniai Yusa Wakaní tarurarmiayi.</s>
     </seg>
     <seg type="verse" id="b.ACT.10.46">
      <s id="b.ACT.10.46.1">Tuma ásar ankant ankant Chíkich chichamjai chichasarmiayi.</s>
      <s id="b.ACT.10.46.2">Túmainiak, Yus ti pénkeraiti, tiarmiayi.</s>
      <s id="b.ACT.10.46.3">Tura Israer-shuar, Yus-shuar armia nuka Pítrujai Táarmia nu, nuna antukar ti Enentáimsarmiayi.</s>
      <s id="b.ACT.10.46.4">Maa, Yusa Wakanísha Israer-shuarcha ainia nunasha tarurcharaik, tu Enentáimsarmiayi</s>
     </seg>
     <seg type="verse" id="b.ACT.10.47">
      <s id="b.ACT.10.47.1">Túmakui Pítiur chichaak "ṡYaki surimkiat ju aents imiantinian?</s>
      <s id="b.ACT.10.47.2">Warí nincha ínia aintsan Yusa Wakaní tarurcharaik" Tímiayi.</s>
     </seg>
     <seg type="verse" id="b.ACT.10.48">
      <s id="b.ACT.10.48.1">Nuyá Pítiur, Jesukrístu Náariin imiantiarum tusa akupkarmiayi.</s>
      <s id="b.ACT.10.48.2">Tura nuyasha Pitrunka, niijiai ishichik tsawant pujustinian seawarmiayi.</s>
     </seg>
    </div>
    <div type="chapter" id="b.ACT.11">
     <seg type="verse" id="b.ACT.11.1">
      <s id="b.ACT.11.1.1">Israer-shuarchasha Yusa chichamen umirkarai Táman Jesusa akatramurisha tura Jutíanmaya Yus-shuarsha antukarmiayi.</s>
     </seg>
     <seg type="verse" id="b.ACT.11.2">
      <s id="b.ACT.11.2.1">Túmainiak Pítiur Jerusarénnum jeamtai, Israer-shuar Yus-shuar ármia nu chichainiak</s>
     </seg>
     <seg type="verse" id="b.ACT.11.3">
      <s id="b.ACT.11.3.1">"ṡUrukamtia Israer-aents ainiachusha iyumam? ṡTura aujai tsaninkiam urukamtai Yurumámum?" tiarmiayi.</s>
     </seg>
     <seg type="verse" id="b.ACT.11.4">
      <s id="b.ACT.11.4.1">Tutai Pítiur Ashí Yámankamtaiknumia Túrunamun ujakmiayi.</s>
     </seg>
     <seg type="verse" id="b.ACT.11.5">
      <s id="b.ACT.11.5.1">Chichaak Tímiayi "Wikia Jupe péprunam pujumjai.</s>
      <s id="b.ACT.11.5.2">Tura nui Yusan auju pujusan iimiarmajai.</s>
      <s id="b.ACT.11.5.3">Tura wankaram tarachia aanin kuatru tsakarin jinkiakma, nayaimpinmaya Táarun Wáinkiamjai.</s>
      <s id="b.ACT.11.5.4">Tura wi pujamunam jeartimiai, Tímiayi.</s>
     </seg>
     <seg type="verse" id="b.ACT.11.6">
      <s id="b.ACT.11.6.1">Tura nui iiyaj tukaman init yajasman, napincha, nanamtinniasha enketainian Wáinkiamjai, Tímiayi.</s>
     </seg>
     <seg type="verse" id="b.ACT.11.7">
      <s id="b.ACT.11.7.1">Tura chichaman antukmajai "Pitru wajakim maam yuata" Túrutun antukmajai, Tímiayi.</s>
     </seg>
     <seg type="verse" id="b.ACT.11.8">
      <s id="b.ACT.11.8.1">Túrutkui "Atsá, Uunta, aanin wapiknaka, Israer-aents yuatin surimkiamu ana Núnaka tuke Yúchaitjai" Tímiajai, Tímiayi.</s>
     </seg>
     <seg type="verse" id="b.ACT.11.9">
      <s id="b.ACT.11.9.1">Atak Nuyá Túrutuk "Wi, pénkeraiti, Tájana nu, ámeka, yajauchiiti, tiip" turutmiai, Tímiayi.</s>
     </seg>
     <seg type="verse" id="b.ACT.11.10">
      <s id="b.ACT.11.10.1">Nunasha Menaintiú Túrunan Wáinkiamjai.</s>
      <s id="b.ACT.11.10.2">Túruna nayaimpiniam mash waketkimiai, Tímiayi.</s>
     </seg>
     <seg type="verse" id="b.ACT.11.11">
      <s id="b.ACT.11.11.1">Nui Túruna pujai Menaintiú aishman Sesarianmaya akupkamu, winia eatainiak wi pujamunam tarutiarmiai, Tímiayi.</s>
     </seg>
     <seg type="verse" id="b.ACT.11.12">
      <s id="b.ACT.11.12.1">Tura nui Yusa Wakaní chichartak "Arantutsuk aujai Wetá" Túrutkui, wémajai.</s>
      <s id="b.ACT.11.12.2">Tura ju sais Yus-shuarjai wi wémajai.</s>
      <s id="b.ACT.11.12.3">Túrunar ashinkiar Kurniriu jeen wayamji, Tímiayi.</s>
     </seg>
     <seg type="verse" id="b.ACT.11.13">
      <s id="b.ACT.11.13.1">Niisha chichaak "Jearui Yusa suntari nayaimpinmaya taa wajan Wáinkiamjai, Tímiayi.</s>
      <s id="b.ACT.11.13.2">Tura niisha chichartak "Jupe péprunam Semun Pítiur Tatí tusam aishman akatram akupkata.</s>
     </seg>
     <seg type="verse" id="b.ACT.11.14">
      <s id="b.ACT.11.14.1">Pítrusha taa, itiura amesha tura áminiurmesha tunaarminia uwemprattam nuna turamtatui."</s>
      <s id="b.ACT.11.14.2">Yusa suntari Nuní turutmiayi" tu ujatkamiayi Kurniriu' Tímiayi.</s>
     </seg>
     <seg type="verse" id="b.ACT.11.15">
      <s id="b.ACT.11.15.1">`Wi chichastasan Júarai, Yusa Wakaní tarurarmiayi, Yámankamtaik iin tarutrampramiaj Nútiksan, Tímiayi.</s>
     </seg>
     <seg type="verse" id="b.ACT.11.16">
      <s id="b.ACT.11.16.1">Nuinkia Uunt Jesus timian Enentáimpramjai.</s>
      <s id="b.ACT.11.16.2">Niisha Tíchamka "Juan entsajain imiakratmiayi.</s>
      <s id="b.ACT.11.16.3">Tura antsu Yusa Wakanínkia imiantinia aintsan Atumí Enentáin enkemprutmattarme."</s>
      <s id="b.ACT.11.16.4">Nu timian Enentáimpramjai, Tímiayi.</s>
     </seg>
     <seg type="verse" id="b.ACT.11.17">
      <s id="b.ACT.11.17.1">Atumsha Enentáimpratarum.</s>
      <s id="b.ACT.11.17.2">Uunt Jesukrístu umirkamiaj nui, incha Yuska ni Wakanín suramsamiaji.</s>
      <s id="b.ACT.11.17.3">Tura iin suramsamiaj Núnisan Yus nincha ni Wakanín Súsarmiayi.</s>
      <s id="b.ACT.11.17.4">Nuna tura asamtai, wikia, Túrashtiniaiti, Yúsan Títinkiaitiaj" Tímiayi Pítiur.</s>
     </seg>
     <seg type="verse" id="b.ACT.11.18">
      <s id="b.ACT.11.18.1">Tura Pítiur taman antukar mitiat Wáinkiar "Nekasaiti, Israer-shuarchancha ni Enentáin Yapajiáwarmatai tuke iwiaaku átinian Yuska niin Súsaruiti" tiarmiayi.</s>
      <s id="b.ACT.11.18.2">Tusar Yusa Náarin ti shiir awajsarmiayi.</s>
     </seg>
     <seg type="verse" id="b.ACT.11.19">
      <s id="b.ACT.11.19.1">Estepankan Máawarmia nui, Chíkich Yus-shuarnasha maatai tusar pataatiarmiayi.</s>
      <s id="b.ACT.11.19.2">Túram Chíkichkia pisarar Pinisia nunkanam, Chipri nunkanmasha, tura Antiukía péprunmasha wearmiayi.</s>
      <s id="b.ACT.11.19.3">Tura nui jeawar Yus-Chichaman chikichnaka ujatsuk aya Israer-aentsnak ujakarmiayi.</s>
     </seg>
     <seg type="verse" id="b.ACT.11.20">
      <s id="b.ACT.11.20.1">Tura niijiai Chipri nunkanmaya pisararmia nu Serini nunkanmayasha Yus-shuar ármiayi.</s>
      <s id="b.ACT.11.20.2">Nuka Antiukíanam jeawar Israer-shuarchan Uunt Jesusa Túramurin ujakarmiayi.</s>
     </seg>
     <seg type="verse" id="b.ACT.11.21">
      <s id="b.ACT.11.21.1">Tura Uunt Jesus Ikiakárma ásar, Nú nunkanmaya aents ti Untsurí yaunchu Túrutairin iniaisar Jesusan Enentáimtuiniak Yus-shuar ajasarmiayi.</s>
     </seg>
     <seg type="verse" id="b.ACT.11.22">
      <s id="b.ACT.11.22.1">Tura nu chichaman antukar, Jerusarénnumia Yus-shuar, ame Iyutá tusar, Pirnapín Antiukíanam akupkarmiayi.</s>
     </seg>
     <seg type="verse" id="b.ACT.11.24">
      <s id="b.ACT.11.24.1">Pirnapísha Jeá, Yus Nú shuaran uwemtikrarma nuna Wáiniak warasmiayi.</s>
      <s id="b.ACT.11.24.2">Pirnapísha pénker aishmankauyayi.</s>
      <s id="b.ACT.11.24.3">Yusa Wakanísha pimiutkamuyayi.</s>
      <s id="b.ACT.11.24.4">Tura Yúsan nekas umirkauyayi.</s>
      <s id="b.ACT.11.24.5">Tuma asamtai nu shuaran mash jintintiainiak chicharuk "Tuke Enentáimjai umirkarum Yus nemarsatarum."</s>
      <s id="b.ACT.11.24.6">Tu chicharak ikiukmiayi.</s>
      <s id="b.ACT.11.24.7">Tura nuisha Nú arant Untsurí aents Yusai kawenkarmiayi.</s>
     </seg>
     <seg type="verse" id="b.ACT.11.25">
      <s id="b.ACT.11.25.1">Nuna turasua amik Pirnapí Tarsu péprunam wémiayi Sáurun Wáinkiataj tusa.</s>
      <s id="b.ACT.11.25.2">Tura Wáiniak Antiukía péprunam jukimiayi.</s>
     </seg>
     <seg type="verse" id="b.ACT.11.26">
      <s id="b.ACT.11.26.1">Tura nui jeawar, Nú péprunmaya Yus-shuarjai iruntrar Chikichík Uwí pujusarmiayi.</s>
      <s id="b.ACT.11.26.2">Yus-Chichaman Untsurí Shuáran ujaak pujuarmiayi.</s>
      <s id="b.ACT.11.26.3">Tura nui Antiukía péprunmanka Yus-shuaran émkaka, Kristu shuari, tiarmiayi.</s>
     </seg>
     <seg type="verse" id="b.ACT.11.27">
      <s id="b.ACT.11.27.1">Nuyá Yusnan etserin Jerusarénnumia Táarmiayi Antiukíanam.</s>
     </seg>
     <seg type="verse" id="b.ACT.11.30">
      <s id="b.ACT.11.30.1">Túmainiai Chikichík etserin, ni naari Akaapu, Yus-shuar matsatmanum ajapén wajaki chichasmiayi.</s>
      <s id="b.ACT.11.30.2">Tura Yusa Wakaní nekatairijiai chichaak "Ti tsuka Ashí Núnkanam átatui" Tímiayi.</s>
      <s id="b.ACT.11.30.3">Tuma asamtai Antiukíanmaya Yus-shuar chichainiak "Jutía nunkanmaya Yus-shuar ainia nu Yáintai" tiarmiayi.</s>
      <s id="b.ACT.11.30.4">Ankant ankant ni wakeriarmia Núnik Súsarmiayi.</s>
      <s id="b.ACT.11.30.5">Tura Nú Kuítniasha Jutíanmaya Yus-shuara uuntrin akuptukarmiayi.</s>
      <s id="b.ACT.11.30.6">Pirnapísha Sáurusha Nú Kuítian Júkiarmiayi.</s>
      <s id="b.ACT.11.30.7">Tura Akaapu Tímia Núnisan Túrunamiayi, akupin Krautiu pujai.</s>
     </seg>
    </div>
    <div type="chapter" id="b.ACT.12">
     <seg type="verse" id="b.ACT.12.1">
      <s id="b.ACT.12.1.1">Nu tsawantai akupin Erutis Yus-shuaran Máataj tusa chichaman jurus aentsrin ishiakmiayi.</s>
     </seg>
     <seg type="verse" id="b.ACT.12.2">
      <s id="b.ACT.12.2.1">Tura Juanka yachin Jakupun suen tsupirkar Máawarmiayi.</s>
     </seg>
     <seg type="verse" id="b.ACT.12.3">
      <s id="b.ACT.12.3.1">Nuna tura Máawarmatai Israer-aents Wáinkiar "juka pénkeraiti" tiarmiayi.</s>
      <s id="b.ACT.12.3.2">Erutissha nuna antuk, Pítrusha achikrum itiatarum tusa akupkarmiayi.</s>
      <s id="b.ACT.12.3.3">Núnaka wakapruachu tanta yuatin nampertin Túrawarmiayi.</s>
     </seg>
     <seg type="verse" id="b.ACT.12.4">
      <s id="b.ACT.12.4.1">Pítruncha achik itiarmatai, Erutis sepunam enkeata tusa akupkamiayi.</s>
      <s id="b.ACT.12.4.2">Tura sepunam suntarsha ankant ankant, kuatru kuatru, ashikia Tiasisáis (16) irunar Pitrun téntakarmiayi.</s>
      <s id="b.ACT.12.4.3">Tura, ju Jísat nankaamasmatai, Mantamnatí tusan jiiktiatjai aents iruntramunam, tu Enentáimsamiayi Erutis.</s>
     </seg>
     <seg type="verse" id="b.ACT.12.5">
      <s id="b.ACT.12.5.1">Túramu asa Pítruka sepunam pujumiayi.</s>
      <s id="b.ACT.12.5.2">Tura suntarsha mijiatrutsuk iiyarmiayi.</s>
      <s id="b.ACT.12.5.3">Túramunak Yus-shuarka, Pitrun Yáinkiat tusar iniaitsuk Yúsan ti áujiarmiayi.</s>
     </seg>
     <seg type="verse" id="b.ACT.12.6">
      <s id="b.ACT.12.6.1">Wats, Erutis, kashin Jíiktiajai takui, Nú kashi Pítruka Jimiará suntar wajamunam etema tepes kanarmiayi.</s>
      <s id="b.ACT.12.6.2">Tura Jimiará jirujai jinkiamuyayi.</s>
      <s id="b.ACT.12.6.3">Tura Chíkich suntarka Jíinmanum ii wajarmiayi.</s>
     </seg>
     <seg type="verse" id="b.ACT.12.7">
      <s id="b.ACT.12.7.1">Tumai aya aneachma Yusa suntari nayaimpinmaya taa ajapén wajasmiayi.</s>
      <s id="b.ACT.12.7.2">Túrunamtai jeanmanka Tsáapin ajasmiayi.</s>
      <s id="b.ACT.12.7.3">Tura Yusa suntarisha Pitrun Páenum antin ishintiarmiayi.</s>
      <s id="b.ACT.12.7.4">Tura jirusha Pitru uwejéya sayat atiniamiayi.</s>
     </seg>
     <seg type="verse" id="b.ACT.12.8">
      <s id="b.ACT.12.8.1">Tura Yusa suntari Tímiayi "Kaki emenmamata.</s>
      <s id="b.ACT.12.8.2">Túram sapatrumsha aweekata" Tímiayi.</s>
      <s id="b.ACT.12.8.3">Tutai Pítiur Túramiayi.</s>
      <s id="b.ACT.12.8.4">Nuyá chichaak "Pushiram entsarta.</s>
      <s id="b.ACT.12.8.5">Túram nemartusta" Tímiayi.</s>
     </seg>
     <seg type="verse" id="b.ACT.12.9">
      <s id="b.ACT.12.9.1">Tutai Pítiur nemarsamiayi.</s>
      <s id="b.ACT.12.9.2">Túrasha Pítruka, mesekranmaapi Júniaja, tu Enentáimsamiayi.</s>
     </seg>
     <seg type="verse" id="b.ACT.12.10">
      <s id="b.ACT.12.10.1">Túrasha emka suntar iimia wajan nankaikiarmiayi.</s>
      <s id="b.ACT.12.10.2">Tura nuyasha Chíkich suntar iimia wajan nunasha nankaikiarmiayi.</s>
      <s id="b.ACT.12.10.3">Tura nuyasha Jíintiainium jiru waiti ámanum jeawarmatai, Nú Wáitisha ímia-ninki kuat uranmiayi.</s>
      <s id="b.ACT.12.10.4">Túrunamtai Jíinkiarmiayi.</s>
      <s id="b.ACT.12.10.5">Tura Jintiá ishichik wésan, Yusa suntari Pitrun Níiniak ikiukmiayi.</s>
     </seg>
     <seg type="verse" id="b.ACT.12.11">
      <s id="b.ACT.12.11.1">Túram Pítiur Enentáimiar Tímiayi "Yamaikia nékajai.</s>
      <s id="b.ACT.12.11.2">Mesekranmachuiti.</s>
      <s id="b.ACT.12.11.3">Antsu Uunt Yus ni suntarin nekas akupturkayi.</s>
      <s id="b.ACT.12.11.4">Erutis mantuataj tusan pujurtana Nuyá Yusa suntari winia uwemtikrurai.</s>
      <s id="b.ACT.12.11.5">Tura Israer-aents Túrutatajtsa wakeriarmia nuyasha uwemtikrurai" Tímiayi.</s>
     </seg>
     <seg type="verse" id="b.ACT.12.12">
      <s id="b.ACT.12.12.1">Nuna tu Enentáimias Nekáa, Marí jeen wémiayi.</s>
      <s id="b.ACT.12.12.2">Nú Marisha Juan Márkusan Nukuríyayi.</s>
      <s id="b.ACT.12.12.3">Nú jeanam Untsurí aents irunar Yúsan auju matsatainiai Pítiur jeamiayi.</s>
     </seg>
     <seg type="verse" id="b.ACT.12.13">
      <s id="b.ACT.12.13.1">Tura Jeá aa Wáitin tuntuimiayi, wayataj tusa.</s>
      <s id="b.ACT.12.13.2">Túmakui nuwa uchich, ni naari Ruti, Yákit tusa iyumiayi.</s>
     </seg>
     <seg type="verse" id="b.ACT.12.14">
      <s id="b.ACT.12.14.1">Tura jeari, Pitru chichamen anturak ti shiir Enentáimsamiayi.</s>
      <s id="b.ACT.12.14.2">Túmak Wáitin urattsuk ikiuki, init matsatainian Werí "Pítiur taa Wáitiniam wajaawai" Tímiayi.</s>
     </seg>
     <seg type="verse" id="b.ACT.12.15">
      <s id="b.ACT.12.15.1">Tutai "Wáurtsumek" tiarmiayi.</s>
      <s id="b.ACT.12.15.2">Tútaisha Núwaka "Atsá nekasaiti" Tímiayi.</s>
      <s id="b.ACT.12.15.3">Tútaisha Nú arant "Níichuiti.</s>
      <s id="b.ACT.12.15.4">Antsu ni Wakaní Túratsuash" tiarmiayi.</s>
     </seg>
     <seg type="verse" id="b.ACT.12.16">
      <s id="b.ACT.12.16.1">Tu chichainiain Pítruka tuke Tuntuí wajamiayi.</s>
      <s id="b.ACT.12.16.2">Tura Wáitin uraj Tukamá Pitrun Wáinkiar ashamkarmiayi.</s>
     </seg>
     <seg type="verse" id="b.ACT.12.17">
      <s id="b.ACT.12.17.1">Ashamak chichainiakui Pítiur, uweje Takuí itiatmamtikiarmiayi.</s>
      <s id="b.ACT.12.17.2">Tura Nuyá Uunt Yus sepunmayan uwemtikramun ujakmiayi.</s>
      <s id="b.ACT.12.17.3">Tura "Ju chicham Jakupu tura Chíkich Yus-shuarsha ujaktarum" Tímiayi.</s>
      <s id="b.ACT.12.17.4">Nuna ti iniais jiinki arant wémiayi.</s>
     </seg>
     <seg type="verse" id="b.ACT.12.18">
      <s id="b.ACT.12.18.1">Kashin tsawar suntarsha Pitrun Atsá Wáinkiar "Chuwa urukakua menkaka.</s>
      <s id="b.ACT.12.18.2">Ayawa urukattajia" tiarmiayi.</s>
      <s id="b.ACT.12.18.3">Pítiur Túrunamun nékachu ásar nuna tiarmiayi.</s>
     </seg>
     <seg type="verse" id="b.ACT.12.20">
      <s id="b.ACT.12.20.1">Túrunamtai Erutis chichaak Pítiur eaktarum tusa akupkarmiayi, Túrasha Wáinkiacharmiayi.</s>
      <s id="b.ACT.12.20.2">Túrunamtai Erutis suntaran untsukar, Pítrun iisarmia nuna aniasarmiayi "ṡPítiur itiura menkakama?"</s>
      <s id="b.ACT.12.20.3">Tímiayi.</s>
      <s id="b.ACT.12.20.4">Niisha aimiainiachkui, nu suntaran Mantámnatí tusa akupkamiayi.</s>
      <s id="b.ACT.12.20.5">Erutissha Tirunmaya tura Setúnmaya aentsjaisha nemasnaikiarmiayi.</s>
      <s id="b.ACT.12.20.6">Túmayatan Jutía nunkan ikiuki Sesaria péprunam pujustaj tusa Erutis wémiayi.</s>
      <s id="b.ACT.12.20.7">Sesaria péprusha Tiru péprunam Tíjiuchiiti.</s>
      <s id="b.ACT.12.20.8">Setúnmaya aents Tirunmaya aentsjai Erutisa nunkeyan yurumkan Súmainia ásar, Erutisjai nawamnaikiatniun wakeriarmiayi.</s>
      <s id="b.ACT.12.20.9">Tuma asamtai métekrak Enentáimsar, Erutisa takarniuri penkeri, ni naari Parastu, niijiai emka amikmawar Nuyá Erutisan weriar shiir matsamsatniun seawarmiayi.</s>
     </seg>
     <seg type="verse" id="b.ACT.12.21">
      <s id="b.ACT.12.21.1">Tuma asamtai tsawant jeamtai Erutissha akupin entsatai pushin entsarmiayi.</s>
      <s id="b.ACT.12.21.2">Tura akupin pujutainium pujus aentsun ikiaanak áujmatmiayi.</s>
     </seg>
     <seg type="verse" id="b.ACT.12.22">
      <s id="b.ACT.12.22.1">Nui pujus chichaakui aents untsumainiak tiarmiayi "Ju chichaa pujana juka aenchaiti.</s>
      <s id="b.ACT.12.22.2">Antsu nekaska Yúsaiti" tiarmiayi.</s>
     </seg>
     <seg type="verse" id="b.ACT.12.23">
      <s id="b.ACT.12.23.1">Tumai nuyaik Yusa suntari nayaimpinmaya Tarí Erutisan jaa awajsamiayi.</s>
      <s id="b.ACT.12.23.2">Tuma asamtai nusha aka yuam jakamiayi.</s>
      <s id="b.ACT.12.23.3">Erutissha Yusan waantu awajtsuk ninki waantu Enentáimtuma asa Túruna jakamiayi.</s>
     </seg>
     <seg type="verse" id="b.ACT.12.24">
      <s id="b.ACT.12.24.1">Túrunamtaisha Yusa chichamenka Nú arant pampanki wémiayi.</s>
      <s id="b.ACT.12.24.2">Túmaki Ashí Núnkanam anturamiayi.</s>
     </seg>
     <seg type="verse" id="b.ACT.12.25">
      <s id="b.ACT.12.25.1">Tura Pirnapísha Sáurusha ni takatrin amukar Jerusarénnumia Antiukíanam waketainiak Juan Márkusan Júkiarmiayi.</s>
     </seg>
    </div>
    <div type="chapter" id="b.ACT.13">
     <seg type="verse" id="b.ACT.13.1">
      <s id="b.ACT.13.1.1">Antiukíanmaya Yus-shuarnum Yusnan etserin Páchitra ármiayi.</s>
      <s id="b.ACT.13.1.2">Nútiksan Yus-Chichaman jintinniurisha ármiayi.</s>
      <s id="b.ACT.13.1.3">Pirnapísha tura Mukusa Semunsha, Nuyá Chíkich, Serinianmaya Rúsiusha tura akupin Erutisa tsakatkesha, ni naari Manaen, Sáurusha Tímianu ármiayi.</s>
     </seg>
     <seg type="verse" id="b.ACT.13.2">
      <s id="b.ACT.13.2.1">Tura Chíkich tsawantai niisha yurumtsuk Yúsan áujeak pujuiniai Yusa Wakaní Tímiayi "Pirnapísha, Sáurusha akanturkitiarum, Tímiayi.</s>
      <s id="b.ACT.13.2.2">Wi takatan Súsaitjiana nuna takasarat tusarum Túratarum" Tímiayi.</s>
     </seg>
     <seg type="verse" id="b.ACT.13.3">
      <s id="b.ACT.13.3.1">Tutai ijiarma Yusan aujsua amikiar, shiir wetarum tusar ni uwején Sáurun Pirnapíncha awantkarmiayi.</s>
      <s id="b.ACT.13.3.2">Túrawar Antiukíanmaya akupkarmiayi.</s>
     </seg>
     <seg type="verse" id="b.ACT.13.4">
      <s id="b.ACT.13.4.1">Tura nuyanka Yusa Wakaní akupkam Pirnapísha Sáurusha Jíinkiar Serusia péprunam jeawarmiayi.</s>
      <s id="b.ACT.13.4.2">Tura Nuyá uunt kanunam enkemprar Chipri nunkanam jeawarmiayi.</s>
     </seg>
     <seg type="verse" id="b.ACT.13.5">
      <s id="b.ACT.13.5.1">Juansha Yáintaj tusa némarkauyayi.</s>
      <s id="b.ACT.13.5.2">Nui Saraminia péprunam jeawar Israer-shuar iruntai jeanam wayawar Yus-Chichaman etseriarmiayi.</s>
     </seg>
     <seg type="verse" id="b.ACT.13.6">
      <s id="b.ACT.13.6.1">Tura Chipri nunkanam pepru ainia nui Wáirkutak Papus péprunam jeawarmiayi.</s>
      <s id="b.ACT.13.6.2">Nui jeawar Israer-aents uwishin ni naari Parjesúsan Wáinkiarmiayi.</s>
      <s id="b.ACT.13.6.3">Ni Chíkich Náarinkia Erimiasauyayi.</s>
      <s id="b.ACT.13.6.4">Niisha uwishniuitiat, Yúsnan étsereajai, Tíniuyayi.</s>
     </seg>
     <seg type="verse" id="b.ACT.13.7">
      <s id="b.ACT.13.7.1">Akupin Serjiu Páurujai pujuyayi.</s>
      <s id="b.ACT.13.7.2">Nu akupniusha ti pénker Enentáimniuyayi.</s>
      <s id="b.ACT.13.7.3">Tura Pirnapín Sáuruncha chichaman akuptukmiayi, taarti tusa.</s>
      <s id="b.ACT.13.7.4">Kame Yus-Chichaman antuktaj tusa wakerak untsukmiayi.</s>
     </seg>
     <seg type="verse" id="b.ACT.13.8">
      <s id="b.ACT.13.8.1">Tura uwishin Erimias nuna nakitiak "Auka pénkerchaiti" Tímiayi.</s>
      <s id="b.ACT.13.8.2">Akupniusha Yúsan umirkain tusa nuna Tímiayi.</s>
     </seg>
     <seg type="verse" id="b.ACT.13.9">
      <s id="b.ACT.13.9.1">Nuyanka Sauru, ni Chíkich naari Papru, Yusa Wakaní pimiutkamu asa, nu uwishniun úmamkemas iis Tímiayi</s>
     </seg>
     <seg type="verse" id="b.ACT.13.10">
      <s id="b.ACT.13.10.1">"Ameka Wáitiaitme.</s>
      <s id="b.ACT.13.10.2">Anankartiniaitme.</s>
      <s id="b.ACT.13.10.3">Yajauchiitme.</s>
      <s id="b.ACT.13.10.4">Maaj, iwianchiitme.</s>
      <s id="b.ACT.13.10.5">Tura Ashí pénker ana nuka Imiá nakitniuitme.</s>
      <s id="b.ACT.13.10.6">Tsej, ṡurukamtai Yusa jinti naka ana nu emeskim weam?</s>
     </seg>
     <seg type="verse" id="b.ACT.13.11">
      <s id="b.ACT.13.11.1">Paij, yamaikia Uunt Yus Asutiámattawai.</s>
      <s id="b.ACT.13.11.2">Yamaikia amesha jiimi kusurmatai Untsurí tsawant Tsáapnin penké iischattame" Tímiayi.</s>
      <s id="b.ACT.13.11.3">Tura Nú chichamaik jii kusurmatai kirit iimiuk chikichan eamiayi enkeki jurukit tusa.</s>
     </seg>
     <seg type="verse" id="b.ACT.13.12">
      <s id="b.ACT.13.12.1">Nu Túrunamtai akupin nuna Wáinak, ti Enentáimpramiayi.</s>
      <s id="b.ACT.13.12.2">Túruna Uunt Yusa chichamen Enentáimtur umikmiayi.</s>
     </seg>
     <seg type="verse" id="b.ACT.13.13">
      <s id="b.ACT.13.13.1">Nuyá Juan waketki Jerusarénnum wémiayi.</s>
      <s id="b.ACT.13.13.2">Tura antsu Pápruka ni tsaniakmarijiai kanunam enkemprar Pápus péprunka ikiukiar Pirji péprunam jeawarmiayi.</s>
      <s id="b.ACT.13.13.3">Nusha amaini Pampiria nunkanam pujawai.</s>
     </seg>
     <seg type="verse" id="b.ACT.13.14">
      <s id="b.ACT.13.14.1">Nuyá Pirji péprun nankaikiar Antiukía péprunam jeawarmiayi.</s>
      <s id="b.ACT.13.14.2">Nú Antiukíasha Pisitia nunkanam pujawai.</s>
      <s id="b.ACT.13.14.3">Nui jeawar Israer-shuar ayampratin tsawantin, nuka Sáwartin, Israer-shuar iruntai jeanam wayawar pujusarmiayi.</s>
     </seg>
     <seg type="verse" id="b.ACT.13.15">
      <s id="b.ACT.13.15.1">Tura nui Yus-Papinium yaunchu aarman áujas aminkiamtai, Israer-shuar iruntai jeanam iirniuri Páprun tiarmiayi "Yatsuru, Jintíatin chicham takakkurmeka yamaik titiarum.</s>
      <s id="b.ACT.13.15.2">Antukarmí" tiarmiayi.</s>
     </seg>
     <seg type="verse" id="b.ACT.13.16">
      <s id="b.ACT.13.16.1">Tutai Papru wajaki uweje takuimiayi.</s>
      <s id="b.ACT.13.16.2">Tura chichaak "Israer-shuartiram, tura Yúsan umirkataj tusa wakerarmena nu antuktarum, Tímiayi.</s>
     </seg>
     <seg type="verse" id="b.ACT.13.17">
      <s id="b.ACT.13.17.1">Ii Yusri ii yaunchu uuntrin Israer-shuartin achikmiayi.</s>
      <s id="b.ACT.13.17.2">Tura niisha írara Núnik Ejiptunam matsatainiai Yuska niin Páchiniak uunt awajsarmiayi.</s>
      <s id="b.ACT.13.17.3">Yus ni kakarmarijiai Nú nunkanmaya ii yaunchu uuntrin uwemtikrarmiayi.</s>
     </seg>
     <seg type="verse" id="b.ACT.13.18">
      <s id="b.ACT.13.18.1">Túrasha atsamu nunkanam ii uuntrin kuarenta (40) uwitin Yuska aya Kátsuntramiayi.</s>
     </seg>
     <seg type="verse" id="b.ACT.13.19">
      <s id="b.ACT.13.19.1">Tura nuyanka siati aentsun Mátsatkainian, Kanaan nunkanam matsamarmia nuna amukarmiayi.</s>
      <s id="b.ACT.13.19.2">Nú nunkan ii yaunchu uuntrin susataj tusa Yus Túramiayi.</s>
     </seg>
     <seg type="verse" id="b.ACT.13.20">
      <s id="b.ACT.13.20.1">Nuyanka ii uuntri akupniurin, Juís Tútain, anaikiamiayi.</s>
      <s id="b.ACT.13.20.2">Tura chikichan ukunam anaiki anaiki wémiayi.</s>
      <s id="b.ACT.13.20.3">Nuna tura Túraakua kuatru Siántu senkuenta (450) Uwí ejemiayi.</s>
      <s id="b.ACT.13.20.4">Samuersha Yúsnan etserin Náamtsáin nuna Túrimiayi Yus.</s>
     </seg>
     <seg type="verse" id="b.ACT.13.21">
      <s id="b.ACT.13.21.1">Tura nuyanka aencha Juísan nakitiainiak, uunt akupin Náamkat tusar Yúsan seawarmiayi.</s>
      <s id="b.ACT.13.21.2">Tuíniakui Yuska Sesa Uchirín Saúran anaikiamiayi.</s>
      <s id="b.ACT.13.21.3">Nú Saúra uuntrinkia Pinjamínkiauyayi.</s>
      <s id="b.ACT.13.21.4">Tura Saúrsha kuarenta (40) Uwí Nú aentsun akupkat tusa Yus tsankatkamiayi.</s>
     </seg>
     <seg type="verse" id="b.ACT.13.22">
      <s id="b.ACT.13.22.1">Tura Saúr Náamkan ataksha Yus awainkimiayi.</s>
      <s id="b.ACT.13.22.2">Tura Nuyá iiksan Nú nunkanam uunt akupin Atí tusa Tawitian anaikiamiayi.</s>
      <s id="b.ACT.13.22.3">Tura Yuska juna Tawitnian Tímiayi "Isaí Uchirín Tawitian winia Enentáir jeamtai achirmakjai.</s>
      <s id="b.ACT.13.22.4">Tura Winia umirtin átatui" Tímiayi.</s>
     </seg>
     <seg type="verse" id="b.ACT.13.23">
      <s id="b.ACT.13.23.1">Wats, Tawit weeanmaya Jesusaiti.</s>
      <s id="b.ACT.13.23.2">Tura Yuska Israer-aentsun Uwemtikrartinian Jesusan anaitiukmiayi, yaunchu timiarin Uminkiát tusa.</s>
     </seg>
     <seg type="verse" id="b.ACT.13.24">
      <s id="b.ACT.13.24.1">Jesuska Táatsain Juan Ashí Israer-shuaran tunaarinia Enentáimtumar imiantinian ujakmiayi.</s>
     </seg>
     <seg type="verse" id="b.ACT.13.25">
      <s id="b.ACT.13.25.1">Tura Juansha ni Jákatniuri jeatemamtai, chichaak "Atum Enentáimtarmena Núchaitjai.</s>
      <s id="b.ACT.13.25.2">Wikia Yusa anaikiamuri, Kristu tutai, Nákarmena Núchaitjai.</s>
      <s id="b.ACT.13.25.3">Antsu Ninkia winia ukunmarui winittiawai.</s>
      <s id="b.ACT.13.25.4">Tura Niisha Wíjiainkia ti nankaamantu asamtai wikia sapatrincha atitrataj Tíchamniaitjai" Tímiayi.'</s>
     </seg>
     <seg type="verse" id="b.ACT.13.26">
      <s id="b.ACT.13.26.1">`Pai, yatsurtiram, Apraám weeatiram, tura Ashí Yus ashamkarum umirkaitrumna nu, antuktarum.</s>
      <s id="b.ACT.13.26.2">Ju uwempratin chichamka iiniuiti, Tímiayi.</s>
     </seg>
     <seg type="verse" id="b.ACT.13.27">
      <s id="b.ACT.13.27.1">Iis, Jesusa Túrunatniurin Yuska yaunchu ni etserniurin aamtikrachmakia.</s>
      <s id="b.ACT.13.27.2">Tura ukunam Jerusarénnumia shuar ni akupniurijiai tuke Sáwartin nuna áujeatskesha penké nekaacharmiayi.</s>
      <s id="b.ACT.13.27.3">Tuma ásar Jesuska Yusa Uchirinti Tícharmiayi.</s>
      <s id="b.ACT.13.27.4">Tura, Jakatí, tiarmia nui, Jesusa Túrunatniurin, Yus yaunchu chichakmia nuna, Tímiatrusaran umikiarmiayi, Tímiayi.</s>
     </seg>
     <seg type="verse" id="b.ACT.13.28">
      <s id="b.ACT.13.28.1">Jesuska penké tunaamkachunak yamaikia Mantamnatí tusar Piratun seawarmiayi, Tímiayi.</s>
     </seg>
     <seg type="verse" id="b.ACT.13.29">
      <s id="b.ACT.13.29.1">Tura Yusa Papiriin Ashí Jesusnan Tímia nuna Tímiannak umikiarmiayi.</s>
      <s id="b.ACT.13.29.2">Tura Nuyá Krúsnumia itiarar iwiarsarmiayi.</s>
     </seg>
     <seg type="verse" id="b.ACT.13.30">
      <s id="b.ACT.13.30.1">Túramunak Yus jakamunmayan iniantkimiayi.</s>
     </seg>
     <seg type="verse" id="b.ACT.13.31">
      <s id="b.ACT.13.31.1">Jesuska jakamunmaya nantaki, yaunchu Kariréanmaya Jerusarénnum Niijiai irutka wéarmia nuna Núkap tsawantin pujus wantintiukmiayi.</s>
      <s id="b.ACT.13.31.2">Nú shuaraiti yamaikia Jesusa Túrunamurin etserainia nu' Tímiayi.</s>
     </seg>
     <seg type="verse" id="b.ACT.13.32">
      <s id="b.ACT.13.32.1">`Iisha Núnisrik shiir chichaman Yus yaunchu ii apachrin tiarmia nu étsereaji.</s>
     </seg>
     <seg type="verse" id="b.ACT.13.33">
      <s id="b.ACT.13.33.1">Iisha Israer-Weeá asakrin, Yuska Jesusan iniantkimia nujai ii apachrin anajmatramia nuna Yamái uminkiaiti.</s>
      <s id="b.ACT.13.33.2">Kame Sarmu Jímiar papinium ju aarmaiti: "Ameka winia Uchiruitme.</s>
      <s id="b.ACT.13.33.3">Túmaitkiui yamaikia winia iwiaakmar susamuitme."</s>
     </seg>
     <seg type="verse" id="b.ACT.13.34">
      <s id="b.ACT.13.34.1">Tura Yuska Jesusa nantakmiarin jintintiak, tura ni ayashi Káurchatniun jintintiak, Chíkich Sarmu papinium juna aamtikramiayi: "Nekas pénkeran Tawitian anajmatramaj nuna atumin amastatjai."</s>
     </seg>
     <seg type="verse" id="b.ACT.13.35">
      <s id="b.ACT.13.35.1">Tura Nú arant, Nú paant Atí tusa, Chíkich Sarmu papinium ju aarma awai: "Yusa, ame Uchiram aneamna nuna ayashi Káurtincha tsankatkashtatme." '</s>
     </seg>
     <seg type="verse" id="b.ACT.13.36">
      <s id="b.ACT.13.36.1">`Nekaatarum, yatsurtiram, Yuska Tawitia ayashin Tíchamiayi nuna.</s>
      <s id="b.ACT.13.36.2">Tawitkia Yus Tímian amuk jakamiayi.</s>
      <s id="b.ACT.13.36.3">Túrasha ni ayashinkia Káurmiayi.</s>
     </seg>
     <seg type="verse" id="b.ACT.13.37">
      <s id="b.ACT.13.37.1">Tura antsu Yus iniantkimia nuna ayashinkia penké Káurchamiayi.</s>
     </seg>
     <seg type="verse" id="b.ACT.13.38">
      <s id="b.ACT.13.38.1">Tuma asamtai, yatsurtiram nekaatarum.</s>
      <s id="b.ACT.13.38.2">Jesusjainkete Tunáa Asakártin.</s>
     </seg>
     <seg type="verse" id="b.ACT.13.39">
      <s id="b.ACT.13.39.1">Tura Muisais yaunchu akupkamia nujai Tunáa tsankurnarchamnia nu, yamaikia Jesusjai tsankurnartiniaiti.</s>
     </seg>
     <seg type="verse" id="b.ACT.13.41">
      <s id="b.ACT.13.41.1">Yúsnan etserin juna aarmiayi: "Enentáimpratarum wishikkiartintiram.</s>
      <s id="b.ACT.13.41.2">Ashamkatarum.</s>
      <s id="b.ACT.13.41.3">Túrarum menkatumpratarum.</s>
      <s id="b.ACT.13.41.4">Wi Yus asan, átum pujarmena nui, aents Túrachminian Túratajna nusha penkesh nekaashtatrume, Chíkich ujatmainiakuisha."</s>
      <s id="b.ACT.13.41.5">Tu aarmaiti.</s>
      <s id="b.ACT.13.41.6">Tuma asamtai yatsurtiram, aneartarum atumin nuna Túrutmawairum, Yusnan etserin aarma tana Nútiksan."</s>
      <s id="b.ACT.13.41.7">Nuna chichaak amukmiayi Papru.</s>
     </seg>
     <seg type="verse" id="b.ACT.13.42">
      <s id="b.ACT.13.42.1">Tura Nuyá Papru Pirnapíjiai jiinki wéenakui aents chichainiak "Chíkich Sáwartincha Jútiksarmek etserkatarum" tiarmiayi.</s>
     </seg>
     <seg type="verse" id="b.ACT.13.43">
      <s id="b.ACT.13.43.1">Tura Nuyá iruntsua tsenkeenak Israer-shuarsha, tura Chíkichkia Israer ajasarusha, Yúsan umirkatajtsa wakeriarmia nuka, Páprun Pirnapíncha nemarsarmiayi.</s>
      <s id="b.ACT.13.43.2">Niisha nu aentsun chicharuk "Yusa anenkrattairi Enentáimtusrum kakartarum" tiarmiayi.</s>
     </seg>
     <seg type="verse" id="b.ACT.13.44">
      <s id="b.ACT.13.44.1">Tura Chíkich Sáwartinkia nu péprunmaya ti Untsurí aents Yus-Chicham antuktai tusar tuakarmiayi.</s>
     </seg>
     <seg type="verse" id="b.ACT.13.45">
      <s id="b.ACT.13.45.1">Tura Israer-shuarka ti Untsurí aentsun tuakarun Wáinkiar, suir iiniak, ti kajerkarmiayi.</s>
      <s id="b.ACT.13.45.2">Tuma asamtai Páprun katsekkar "Ju chichaana juka ántar tawai" tiarmiayi.</s>
     </seg>
     <seg type="verse" id="b.ACT.13.46">
      <s id="b.ACT.13.46.1">Támaitiat Pápruka Pirnapíjiai arantutsuk chichainiak tiarmiayi "Israer-aentstirmin, atumin emka Yus-Chicham ujaktiniuji.</s>
      <s id="b.ACT.13.46.2">Túrasha átum Támaitiatrum nakitramarme.</s>
      <s id="b.ACT.13.46.3">Tura atumsha nakitia asarum, Yúsnum tuke iwiaaku pujuschamnia ajasurme, Tímiayi.</s>
      <s id="b.ACT.13.46.4">Tuma asamtai iikia yamaikia Israer-aencha ujaktai tusar weraji, tiarmiayi.</s>
     </seg>
     <seg type="verse" id="b.ACT.13.47">
      <s id="b.ACT.13.47.1">Nu Túratarum tusa, Uunt Yus akuptamtsujik.</s>
      <s id="b.ACT.13.47.2">Jes, ni Papiriin juna tawai: "Israer-shuarcha Winia nekarawarat tusan anaitiukjame.</s>
      <s id="b.ACT.13.47.3">Tura Ashí nunkanmaya aents uwemprarat tusan akuptajme."</s>
      <s id="b.ACT.13.47.4">Tu aarmaiti" Tímiayi.</s>
     </seg>
     <seg type="verse" id="b.ACT.13.48">
      <s id="b.ACT.13.48.1">Nú chichaman antukar Israer-shuarcha ti wararsar "Uunt Yus tana nuka Imiá pénkeraiti" tiarmiayi.</s>
      <s id="b.ACT.13.48.2">Tura, tuke iwiaaku pujusmin armia nu Yus-shuar ajasarmiayi.</s>
     </seg>
     <seg type="verse" id="b.ACT.13.49">
      <s id="b.ACT.13.49.1">Tú tumaki Yus-Chicham Nú nunkanam Ashí jamarmiayi.</s>
     </seg>
     <seg type="verse" id="b.ACT.13.50">
      <s id="b.ACT.13.50.1">Túrasha nuwan, Yúsan pénker Enentáimtuinian tura pénker wekainian, Israer-shuarka yajauch Enentáimtikrarmiayi.</s>
      <s id="b.ACT.13.50.2">Aishman penkeri ármia nunasha, yajauch Enentáimtikrarmiayi.</s>
      <s id="b.ACT.13.50.3">Túram Páprun Pirnapíncha katsekkar, chichaman irunturar najatawarmiayi.</s>
      <s id="b.ACT.13.50.4">Tú-turukiar ni nunkeya jiiki awemarmiayi.</s>
     </seg>
     <seg type="verse" id="b.ACT.13.51">
      <s id="b.ACT.13.51.1">Túram Papru Pirnapíjiai, ju aentska yajauchiiti tusar, wéenak naweyan nunkan akakekiar ikiukiarmiayi.</s>
      <s id="b.ACT.13.51.2">Túrawar Ikiuniu péprunam wearmiayi.</s>
     </seg>
     <seg type="verse" id="b.ACT.13.52">
      <s id="b.ACT.13.52.1">Yusa Wakanísha Pimiútkamu ásar Yus-shuarka ti warasarmiayi.</s>
     </seg>
    </div>
    <div type="chapter" id="b.ACT.14">
     <seg type="verse" id="b.ACT.14.1">
      <s id="b.ACT.14.1.1">Ikiuniu péprunam Papru Pirnapíjiai jeawar Israer-shuar iruntai jeanam wayawarmiayi.</s>
      <s id="b.ACT.14.1.2">Túrunawar Yus-Chichaman etserkarmiayi.</s>
      <s id="b.ACT.14.1.3">Túram ti Untsurí Israer-shuar ármia nu, Israer-shuarcha ármia nusha Yúsan umirkarmiayi.</s>
     </seg>
     <seg type="verse" id="b.ACT.14.2">
      <s id="b.ACT.14.2.1">Tura Chíkich Israer-shuar, Yúsan umirkacharu ármia nu, Yus-shuaran kajerkarat tusar Israer-shuarchan yajauch Enentáimtikrarmiayi.</s>
     </seg>
     <seg type="verse" id="b.ACT.14.3">
      <s id="b.ACT.14.3.1">Tuma asamtai Papru Pirnapíjiai Nú Núnkanam ti nukap tsawant pujusarmiayi.</s>
      <s id="b.ACT.14.3.2">Tura Uunt Yúsan Enentáimtuinia ásar, arantutsuk Yusa waitnenkratairin etserkarmiayi.</s>
      <s id="b.ACT.14.3.3">Tura, etserinia nu winia kakarmarjainti tusa, Yuska aents Túrachminian najanmamtikiawarmiayi.</s>
     </seg>
     <seg type="verse" id="b.ACT.14.4">
      <s id="b.ACT.14.4.1">Tura Ikiuniunmaya aentska Jímiar kanakarmiayi.</s>
      <s id="b.ACT.14.4.2">Chíkichkia Israer-shuar tuinia nu nekasaiti, tiarmiayi tura Chíkichkia Jesusa akatramuri tuinia nu nekasaiti, tiarmiayi.</s>
     </seg>
     <seg type="verse" id="b.ACT.14.5">
      <s id="b.ACT.14.5.1">Tura Nuyá Israer-shuarchajai Israer-shuarka chichasar pepru uuntrijiai chichasarmiayi.</s>
      <s id="b.ACT.14.5.2">Tura Papru Pirnapíjiai katsekkar tura kayajai tukurar, yajauch awajsatniun nankamawarmiayi.</s>
     </seg>
     <seg type="verse" id="b.ACT.14.6">
      <s id="b.ACT.14.6.1">Túrasha Papru Pirnapíjiai nuna anturmamkar, Ristra péprunam wearmiayi.</s>
      <s id="b.ACT.14.6.2">Nuyasha Tirpi péprunam wearmiayi.</s>
      <s id="b.ACT.14.6.3">Nu péprusha mai Rikiaunia nunkanam pujuiniawai.</s>
     </seg>
     <seg type="verse" id="b.ACT.14.7">
      <s id="b.ACT.14.7.1">Tura Yus-Chichaman etserkarmiayi.</s>
     </seg>
     <seg type="verse" id="b.ACT.14.8">
      <s id="b.ACT.14.8.1">Ristra péprunam tunamaru aishman pujumiayi.</s>
      <s id="b.ACT.14.8.2">Ni akiiniamuriya tuke wekaichauyayi.</s>
     </seg>
     <seg type="verse" id="b.ACT.14.9">
      <s id="b.ACT.14.9.1">Nú aishman Papru chichaamun Antúu pujumiayi.</s>
      <s id="b.ACT.14.9.2">Túman Papru úmamkemas niin iismiayi.</s>
      <s id="b.ACT.14.9.3">Niisha, Yusa kakarmarijiai tsuamartatjai, tu Enentáimiun Papru nekaamiayi.</s>
     </seg>
     <seg type="verse" id="b.ACT.14.10">
      <s id="b.ACT.14.10.1">Tura Pápruka kakantar chicharuk "Wajakim wewe ajasam wajasta" Tímiayi.</s>
      <s id="b.ACT.14.10.2">Tutai aishman wiut kutsuar wajaki wekaimiayi.</s>
     </seg>
     <seg type="verse" id="b.ACT.14.11">
      <s id="b.ACT.14.11.1">Papru Túramia nuna aents Wáinkiar Rikiaunia chichamjai untsumainiak "Yuska aishmanka aanin ajasaru iin tarutramarji" tiarmiayi.</s>
     </seg>
     <seg type="verse" id="b.ACT.14.12">
      <s id="b.ACT.14.12.1">Pirnapínkia, Júpitir Náartin Yúsaiti, tiarmiayi.</s>
      <s id="b.ACT.14.12.2">Tura Páprunka, Mirkiuriu Náartin Yúsaiti, tiarmiayi.</s>
      <s id="b.ACT.14.12.3">Pápruka chichau asamtai tu anaikiarmiayi.</s>
     </seg>
     <seg type="verse" id="b.ACT.14.13">
      <s id="b.ACT.14.13.1">Nú pepru jeamunam Júpitir Náartin yusa jeen pujumiayi.</s>
      <s id="b.ACT.14.13.2">Tura Júpitir Náartin yusa Pátriri kukujin iwiarkamun, Wáakajai itiamiayi.</s>
      <s id="b.ACT.14.13.3">Tura niisha ni aentsrijiai Wáakan maatai tusar pujuarmiayi.</s>
      <s id="b.ACT.14.13.4">Tura tikishmatrar ajamsatai, tiarmiayi.</s>
     </seg>
     <seg type="verse" id="b.ACT.14.14">
      <s id="b.ACT.14.14.1">Tura Jesusa akatramuri Pirnapísha Páprusha nuna nekaawar, auka nakitiaji tusar, ni pushirin jaararmiayi.</s>
      <s id="b.ACT.14.14.2">Túrawar aents írunmanum pachiniawarmiayi.</s>
     </seg>
     <seg type="verse" id="b.ACT.14.15">
      <s id="b.ACT.14.15.1">Tura tiarmiayi "Shuara, ṡurukamtai aitkiarum?</s>
      <s id="b.ACT.14.15.2">Iisha Yúschaitji.</s>
      <s id="b.ACT.14.15.3">Atumea aankiitji, tiarmiayi.</s>
      <s id="b.ACT.14.15.4">Penké ántrarum Túrarmena nu ikiukrum, nekas Yus nemarsatarum tusar iisha taji.</s>
      <s id="b.ACT.14.15.5">Nekas Yuska nayaimpincha, nunkancha, nayaantsancha, tura Ashí nui írunna nunasha najanaiti, tiarmiayi.</s>
     </seg>
     <seg type="verse" id="b.ACT.14.16">
      <s id="b.ACT.14.16.1">Jes, aents ni Enentáimmiarijiain wekasarat tusa Yuska yaunchu tsankatkamiayi.</s>
     </seg>
     <seg type="verse" id="b.ACT.14.17">
      <s id="b.ACT.14.17.1">Tuma ain shuaran pénker awajsamujai Wiitjai Nekas Yus tusa paant awajmamsamiayi.</s>
      <s id="b.ACT.14.17.2">Kame yumi yutuktinian nayaimpinmaya akupturmaji.</s>
      <s id="b.ACT.14.17.3">Tura ejemarar Warasarmí tusa yurumak nerektinniasha Súramji" Tímiayi.</s>
     </seg>
     <seg type="verse" id="b.ACT.14.18">
      <s id="b.ACT.14.18.1">Túrasha Pápruka Tímianu Támaitiat, nuna anturtsuk Wáakan maawar niin tikishmatrar ajamsataitsa wakeriarma nuna suritkiachminiak suritkiarmiayi nu aentsun.</s>
     </seg>
     <seg type="verse" id="b.ACT.14.19">
      <s id="b.ACT.14.19.1">Tura Nuyá Antiukíanmaya Ikiuniunmayasha Israer-shuar Táarmiayi.</s>
      <s id="b.ACT.14.19.2">Taar Nuyá aentsun Páprun yajauch awajsatniun Enentáimtikrarmiayi.</s>
      <s id="b.ACT.14.19.3">Tú tutai Páprun kayajai tukurarmiayi.</s>
      <s id="b.ACT.14.19.4">Tura jakayi tiar péprunmaya japiki Júkiar arant aepsarmiayi.</s>
     </seg>
     <seg type="verse" id="b.ACT.14.20">
      <s id="b.ACT.14.20.1">Túrasha Yus-shuar Páprun tariar téntakarmiayi.</s>
      <s id="b.ACT.14.20.2">Túram nuinkia Papru wajaki wé ataksha péprunam wayamiayi.</s>
      <s id="b.ACT.14.20.3">Tura kashin tsawarar Papru Pirnapíjiai Tirpi péprunam wearmiayi.</s>
     </seg>
     <seg type="verse" id="b.ACT.14.21">
      <s id="b.ACT.14.21.1">Tírpinium pujusar uwempratin chichaman etserkarmatai Untsurí shuar Yúsan umirkarmiayi.</s>
      <s id="b.ACT.14.21.2">Nú shuaran Yus-Chichaman jintintia amuukar Rístranam, Ikiuniunam, Antiukíanmasha waketkiarmiayi.</s>
     </seg>
     <seg type="verse" id="b.ACT.14.22">
      <s id="b.ACT.14.22.1">Waketainiak "Ashí Yus tana nu Tímiatrusrumek tuke umirkatarum" Tuíniak Yus-shuaran Ikiakárarmiayi.</s>
      <s id="b.ACT.14.22.2">Tura niin tiarmiayi, "Yusa akupeamuriin pachiinkiataj Tákurkia ti Wáitsatniuitji."</s>
     </seg>
     <seg type="verse" id="b.ACT.14.23">
      <s id="b.ACT.14.23.1">Tura Yus-shuar írunmanum Yus-shuaran Wáinniun anaikiarmiayi.</s>
      <s id="b.ACT.14.23.2">Yurumtsuk Yúsan áujsar chicharainiak, "umirkarumna Nú Yus iirmasarti" tiar ikiukiarmiayi.</s>
     </seg>
     <seg type="verse" id="b.ACT.14.24">
      <s id="b.ACT.14.24.1">Nuyá Pisitia nunkanam nankaamakiar Pampiria nunkanam jeawarmiayi.</s>
     </seg>
     <seg type="verse" id="b.ACT.14.25">
      <s id="b.ACT.14.25.1">Nui jeawar Pirji péprunam Yus-Chichaman etserkar Nuyá Ataria péprunam wearmiayi.</s>
     </seg>
     <seg type="verse" id="b.ACT.14.26">
      <s id="b.ACT.14.26.1">Nui kanunam enkemprar, yaunchu Jíinkiarmia Nú Antiukía péprunam waketkiarmiayi.</s>
      <s id="b.ACT.14.26.2">Páprusha Pirnapísha tuke Jíintsain Nú Antiukíanmaya Yus-shuar chichainiak, Yusa takatri Túrattarmena nuna Yus waitnentramak Yáinmakarti, tiar akupkarmiayi nuik~i.</s>
     </seg>
     <seg type="verse" id="b.ACT.14.27">
      <s id="b.ACT.14.27.1">Nú Antiukíanam jeawar, Yus-shuaran irurar, Ashí Yus niin Yáinkiarmia nuna ujakarmiayi.</s>
      <s id="b.ACT.14.27.2">Tura Nútiksan Israer-shuarchan Uunt Yus uwemtikrataj tusa untsukmia nunasha ujakarmiayi.</s>
     </seg>
     <seg type="verse" id="b.ACT.14.28">
      <s id="b.ACT.14.28.1">Tura Nuyá Yus-shuarjai Papru Pirnapíjiai Núkap tsawant pujusarmiayi.</s>
     </seg>
    </div>
    <div type="chapter" id="b.ACT.15">
     <seg type="verse" id="b.ACT.15.1">
      <s id="b.ACT.15.1.1">Nu tsawantin aishman Israer nunkanmaya wear, Antiukíanam jeawar Yus-shuaran jintintiainiak "Muisais Tímia Nútiksarmek tsupirnaktin ana nu Túrachkurmeka uwemprashtatrume" tiarmiayi.</s>
     </seg>
     <seg type="verse" id="b.ACT.15.2">
      <s id="b.ACT.15.2.1">Tuma asamtai Papru Pirnapíjiai, Núchaiti tusar, Nú aishmanjai ti kakaram chicharnaikiarmiayi.</s>
      <s id="b.ACT.15.2.2">Túrasha nuu Enentáiniak Enentáimsatniun tujinkiarmiayi.</s>
      <s id="b.ACT.15.2.3">Tuma asamtai Antiukíanmaya Yus-shuar Páprun Pirnapíncha, atumsha Chíkich aentsjai Jerusarénnum wétarum tusar akupkarmiayi.</s>
      <s id="b.ACT.15.2.4">"Tura nui Jesusa akatramurisha Yus-shuaran Wáinniusha iniasrum itiurmainkit tusarum pénker nekaatarum" tiarmiayi.</s>
     </seg>
     <seg type="verse" id="b.ACT.15.3">
      <s id="b.ACT.15.3.1">Papru Pirnapísha akupkamu ásar wéenak Pinisia nunkanam, Samaria nunkanmasha nankaamainiak Israer-shuarcha Yus-shuar ajasman Yus-shuaran ujakarmiayi.</s>
      <s id="b.ACT.15.3.2">Tura Yus-shuarsha nuna antukar ti warasarmiayi.</s>
     </seg>
     <seg type="verse" id="b.ACT.15.4">
      <s id="b.ACT.15.4.1">Tura Páprusha Pirnapísha Jerusarénnum jeawarmatai Jesusa akatramurisha Yus-shuara Wáinniurisha tura penké Yus-shuarsha itiawarmiayi.</s>
      <s id="b.ACT.15.4.2">Tura niisha Túrunamia nuna mash etserkarmiayi.</s>
     </seg>
     <seg type="verse" id="b.ACT.15.5">
      <s id="b.ACT.15.5.1">Túrasha Pariséu aencha, Yus-shuar ajasarmiania nu, wajakiar chichainiak "Muisais tsupirnaktinian akupkamia nuna tura Nú arant Ashí Muisais Tímia nunasha Israer-shuarchasha umirkatin ainiawai" tiarmiayi.</s>
     </seg>
     <seg type="verse" id="b.ACT.15.6">
      <s id="b.ACT.15.6.1">Nuyasha Jesusa akatramurisha Yus-shuaran Wáinniusha nu chichaman nekaatai tusar iruntrarmiayi.</s>
     </seg>
     <seg type="verse" id="b.ACT.15.7">
      <s id="b.ACT.15.7.1">Chichasua umikiarmatai Pítiur wajaki Tímiayi, "Yatsurtiram, Yus nuik winia chichartak "Israer-shuarchasha winia chichamprun antukar umikiarat ujakarta" tu anaitiukmia nu nékarme.</s>
     </seg>
     <seg type="verse" id="b.ACT.15.8">
      <s id="b.ACT.15.8.1">Tura Yus Ninki Ashí aentsu Enentáin neka asa, Wíi shuar ajasmin ainiawai tusa, ni Wakanin Israer-shuarchancha susamiayi, iin suramsamiaj Nútiksan.</s>
     </seg>
     <seg type="verse" id="b.ACT.15.9">
      <s id="b.ACT.15.9.1">Yus incha aushatka awajtamsachmaji, Tímiayi.</s>
      <s id="b.ACT.15.9.2">Antsu métekraketji.</s>
      <s id="b.ACT.15.9.3">Tuma asamtai niisha Yúsan Enentáimtuiniakui, Yuska Enentáiyan ni tunaarin japirarmai, Tímiayi.</s>
     </seg>
     <seg type="verse" id="b.ACT.15.11">
      <s id="b.ACT.15.11.1">Tura iikia nékaji niiya aantsarik Jesukrístu waitnenkartutairijiai uwempraitji.</s>
      <s id="b.ACT.15.11.2">Nuinkia ṡurukamtia Yus uwempraru ainiawai taisha, átum Muisais yaunchu akupkamia nu umikiarat tusarum wakerarum?</s>
      <s id="b.ACT.15.11.3">Nu Túrakrumka Yus Túrana nu jeatsui tarume.</s>
      <s id="b.ACT.15.11.4">Tura nuka kaarka aintsanchakait.</s>
      <s id="b.ACT.15.11.5">Warí, ii uuntrisha tura iisha Ashí Muisais Tímia nu umiktin tujinkiamji.</s>
      <s id="b.ACT.15.11.6">Tuma asamtai, ṡurukamtai Nú Káarkasha Israer-shuarchasha aentskatin wakerarum?"</s>
      <s id="b.ACT.15.11.7">Tímiayi Pítiur.</s>
     </seg>
     <seg type="verse" id="b.ACT.15.12">
      <s id="b.ACT.15.12.1">Pítiur nuna tutai Pirnapísha Páprusha chichainiak, "Israer-shuarchasha ni kakarmarin nekaawarat tusa aentsti Túrachminian Túratniun Yuska ti Yáinmakmaji" Tú ujuam mitiat Wáinkiar Antúu pujuarmiayi.</s>
     </seg>
     <seg type="verse" id="b.ACT.15.13">
      <s id="b.ACT.15.13.1">Nuna ujasua amikmatai, Jakupusha Tímiayi "Yatsurú, antuktarum.</s>
     </seg>
     <seg type="verse" id="b.ACT.15.14">
      <s id="b.ACT.15.14.1">Nuik Túrachman Yus Túramia nuna ii yachi Semun Pítiur ujatmakji.</s>
      <s id="b.ACT.15.14.2">Júiti: Yuska Israer-shuarcha waitnentak Winia ajasarat tusa chikishtarchiniak achikiuiti" Tímiayi.</s>
     </seg>
     <seg type="verse" id="b.ACT.15.15">
      <s id="b.ACT.15.15.1">Jusha Yúsnan etserin yaunchu aarmia nu Tímiatrusan Túrunayi.</s>
      <s id="b.ACT.15.15.2">Júiti aarma:</s>
     </seg>
     <seg type="verse" id="b.ACT.15.16">
      <s id="b.ACT.15.16.1">"Israer-aents meserar, jea Sáanakniua aintsan ainiawai.</s>
      <s id="b.ACT.15.16.2">Tura ukunam ataksha tana, Tawitia jeen Sáanaki ana nuna, ataksha najanattajai.</s>
      <s id="b.ACT.15.16.3">Juakai nuna achikian ataksha awajrattajai.</s>
     </seg>
     <seg type="verse" id="b.ACT.15.17">
      <s id="b.ACT.15.17.1">Ashí nunkanmaya aents, Israer-shuarcha ainia nu, winia Náarun pachinia nu, Winia eatkarat tusan Túrattajai.</s>
     </seg>
     <seg type="verse" id="b.ACT.15.18">
      <s id="b.ACT.15.18.1">Uunt Yus nuna yaunchu ujakmiayi."</s>
      <s id="b.ACT.15.18.2">Tu aarmaiti' Tímiayi.</s>
     </seg>
     <seg type="verse" id="b.ACT.15.19">
      <s id="b.ACT.15.19.1">`Tuma asamtai, yatsurtiram, wi Tájarme: Israer-shuarcha Yus-shuar ajasaru ainiana nu, imiatik awajsachmi.</s>
     </seg>
     <seg type="verse" id="b.ACT.15.21">
      <s id="b.ACT.15.21.1">Iimiatarum, Ashí péprunam Israer-shuar iruntainiam Yáunchuyan tuke Sáwartin Muisaisa aarmarin jintintiainiatsuk.</s>
      <s id="b.ACT.15.21.2">Tuma asamtai, áyatik aatratai ju "Antar-yus susamu ana nu iniaisatarum.</s>
      <s id="b.ACT.15.21.3">Antar-yusan susamu asamtai yajauchiiti.</s>
      <s id="b.ACT.15.21.4">Tura tsanirmawairap.</s>
      <s id="b.ACT.15.21.5">Tura kajemtikramua nu yuawairap.</s>
      <s id="b.ACT.15.21.6">Tura numpasha umarairap."</s>
      <s id="b.ACT.15.21.7">Tu aatratai' Tímiayi Jakupu.</s>
     </seg>
     <seg type="verse" id="b.ACT.15.22">
      <s id="b.ACT.15.22.1">Nuyá Jesusa akatramurisha Yus-shuaran Wáinniusha Nuyá Ashí Yus-shuaraim Enentáimsarmiayi.</s>
      <s id="b.ACT.15.22.2">"Papru Pirnapíjiai wéakui, shuar niijiai nenakar Antiukíanam akupkatai" tiarmiayi.</s>
      <s id="b.ACT.15.22.3">Tuma ásar Jútas Parsapasan, Sérasnasha anaikiarmiayi.</s>
      <s id="b.ACT.15.22.4">Niisha mai uunt Yus-shuar ármiayi.</s>
     </seg>
     <seg type="verse" id="b.ACT.15.23">
      <s id="b.ACT.15.23.1">Tura niijiai ju papin aarman akupkarmiayi: "Iisha Jesusa akatramuri tura Yus-shuara wainniuri tura Ashí Yus-shuaraitjinia nu, atumin Israer-shuarcha árumna nu, Antiukíanam, Sírianam, tura Sirisianmasha, ju Papí akupeaji.</s>
     </seg>
     <seg type="verse" id="b.ACT.15.24">
      <s id="b.ACT.15.24.1">Juyá aents ii chichamejainchu atumiin jeartamarai.</s>
      <s id="b.ACT.15.24.2">Túrawar, tsupirnaktin ana nu, tura Ashí Muisais akupkamia nu Túratarum, turammiarme.</s>
      <s id="b.ACT.15.24.3">Nunasha ni chichamejain turamarmayi.</s>
      <s id="b.ACT.15.24.4">Nu chicham atumsha antukrum Nushá Enentáimprarum "Entá nuyanka itiurkatjik" Tárume.</s>
     </seg>
     <seg type="verse" id="b.ACT.15.25">
      <s id="b.ACT.15.25.1">Tuma asamtai nu nekaar, iisha métekrak Enentáimsar, Jimiará aishman akupkatin anaikiamji.</s>
      <s id="b.ACT.15.25.2">Ju aishman ii aneamu yachi Páprujai Pirnapíjiaisha atumin iirmasarat tusar akupeaji.</s>
     </seg>
     <seg type="verse" id="b.ACT.15.26">
      <s id="b.ACT.15.26.1">Papru tura Pirnapísha ii Uuntri Jesukrístunam surumakarmiayi, ni takatrisha tsuumai ain Túrami tusar.</s>
     </seg>
     <seg type="verse" id="b.ACT.15.27">
      <s id="b.ACT.15.27.1">Niijiai Jútassha tura Sérassha akupeaji.</s>
      <s id="b.ACT.15.27.2">Ii chichaajnia nuna niisha ni wenejai atumin ujatmakartatui.</s>
     </seg>
     <seg type="verse" id="b.ACT.15.29">
      <s id="b.ACT.15.29.1">Kame Túratin asamtai iisha Yusa Wakaníjiai ju aartin Enentáimsaji.</s>
      <s id="b.ACT.15.29.2">Naman ántar-yus susamu ana nu yuawairap.</s>
      <s id="b.ACT.15.29.3">Tura numpasha umarairap.</s>
      <s id="b.ACT.15.29.4">Kajemtikramu ana nusha yuawairap.</s>
      <s id="b.ACT.15.29.5">Tura penké tsanirmawairap.</s>
      <s id="b.ACT.15.29.6">Nuyasha Chíkichkia Nú nankaamas Tíchattaji.</s>
      <s id="b.ACT.15.29.7">Tura antsu nu iniaisarmeka, pénker átatrume.</s>
      <s id="b.ACT.15.29.8">Ayu, Yus Wáitmakarti."</s>
      <s id="b.ACT.15.29.9">Tu aarman akupkarmiayi.</s>
     </seg>
     <seg type="verse" id="b.ACT.15.30">
      <s id="b.ACT.15.30.1">Tura Antiukíanam akupkam wearmiayi.</s>
      <s id="b.ACT.15.30.2">Nui jeawar Yus-shuaran irurar, papin Súsarmiayi.</s>
     </seg>
     <seg type="verse" id="b.ACT.15.31">
      <s id="b.ACT.15.31.1">Tura Antiukíanmaya Yus-shuarsha nu papin áujsar, pénker Jintíamu chichaman aarman Wáinkiar, ti shiir Enentáimsarmiayi.</s>
     </seg>
     <seg type="verse" id="b.ACT.15.32">
      <s id="b.ACT.15.32.1">Tura Jútassha, Sérassha, ímia niisha Yus-Chichaman etserin ásar, Yus-Chichaman Núkap jintintiawar, Yus-shuaran Ikiakárarmiayi.</s>
     </seg>
     <seg type="verse" id="b.ACT.15.33">
      <s id="b.ACT.15.33.1">Tura nui ishichik tsawant pujusarmatai, Yus-shuarka, pénker waketkitiarum, tiar akupkarmiayi.</s>
     </seg>
     <seg type="verse" id="b.ACT.15.34">
      <s id="b.ACT.15.34.1">Tura Séras Juáktinian wakerukmiayi.</s>
     </seg>
     <seg type="verse" id="b.ACT.15.35">
      <s id="b.ACT.15.35.1">Páprusha Pirnapíjiai juakarmiayi Antiukíanam.</s>
      <s id="b.ACT.15.35.2">Niisha Chíkich aentsjai Yus-Chichaman étseruk pujuarmiayi.</s>
     </seg>
     <seg type="verse" id="b.ACT.15.36">
      <s id="b.ACT.15.36.1">Nuyá ukunam Papru Tímiayi Pirnapín "Ashí péprunam iisha Yus-Chicham etserkamaj nui Yusai ii yachi ainia nusha Urukák pujuinia iyutai" Tímiayi.</s>
     </seg>
     <seg type="verse" id="b.ACT.15.37">
      <s id="b.ACT.15.37.1">Pirnapíkia Juan Márkusan iijiai winiti tusa wakerimiayi.</s>
     </seg>
     <seg type="verse" id="b.ACT.15.38">
      <s id="b.ACT.15.38.1">Tura Pampiria nunkanam Juan Márkussha Niisháa weu asamtai tura Yusa takatrin iniaisa asamtai, Pápruka ayatniun nakitramiayi.</s>
     </seg>
     <seg type="verse" id="b.ACT.15.39">
      <s id="b.ACT.15.39.1">Papru Pirnapíjiai ti kakannairar kanakarmiayi.</s>
      <s id="b.ACT.15.39.2">Tura Pirnapíkia Márkusan ayaki Chípriniam wémiayi.</s>
     </seg>
     <seg type="verse" id="b.ACT.15.40">
      <s id="b.ACT.15.40.1">Pápruka Sérasan ayaki wéakui Yús-shuar Yus Yáinmakarti tinia akupkarmiayi.</s>
     </seg>
     <seg type="verse" id="b.ACT.15.41">
      <s id="b.ACT.15.41.1">Tura Siria nunkanmaani Wekaráktak, Yus-shuaran Ikiakárkutak Sirisianam jeamiayi.</s>
     </seg>
    </div>
    <div type="chapter" id="b.ACT.16">
     <seg type="verse" id="b.ACT.16.1">
      <s id="b.ACT.16.1.1">Papru Sérasjai Tirpi pepru iirkutak Ristra péprunam jeawarmiayi.</s>
      <s id="b.ACT.16.1.2">Tura nui Rístranam Yus-shuaran Wáinkiarmiayi, ni naari Timiutéu.</s>
      <s id="b.ACT.16.1.3">Ni Nukurínkia Israer-shuar Yus-shuarauyayi.</s>
      <s id="b.ACT.16.1.4">Tura ni Aparínkia Kriaku aentsuyayi.</s>
     </seg>
     <seg type="verse" id="b.ACT.16.2">
      <s id="b.ACT.16.2.1">Tura Ristra péprunmaya Ikiuniu péprunmayasha Yus-shuar ármia nu, Timiutéu pénker wekaawai, tiarmiayi.</s>
     </seg>
     <seg type="verse" id="b.ACT.16.3">
      <s id="b.ACT.16.3.1">Kame Pápruka Timiutéun uyuuntusat tusa wakera asa, Timiutéu apari Kriaku-apachin nekaawarmatai Israer-shuar nui pujuarmia nu yajauch Enentáimprarain tusa tsupirmamtikiamiayi.</s>
     </seg>
     <seg type="verse" id="b.ACT.16.4">
      <s id="b.ACT.16.4.1">Tura Nuyá Papru Timiutéujai Ashí péprunam nui sétur nui sétur wéenak Jesusa akatramurisha Yus-shuaran Wáinniusha Jerusarénnum nuik jintintian umiktarum tusa ujarkutak wearmiayi.</s>
     </seg>
     <seg type="verse" id="b.ACT.16.5">
      <s id="b.ACT.16.5.1">Tu ujamu ásar Yus-shuar Nú arant Yúsan Enentáimturar kakararmiayi.</s>
      <s id="b.ACT.16.5.2">Tura Ashí tsawant kawenki wearmiayi.</s>
     </seg>
     <seg type="verse" id="b.ACT.16.6">
      <s id="b.ACT.16.6.1">Tura Yusa Wakaníkia Páprun Yus-Chichaman Asia nunkanam ujaktinian tsankatkachmiayi.</s>
      <s id="b.ACT.16.6.2">Tuma asamtai Pirijia nunkanam tura Karasea nunkanam airkutak,</s>
     </seg>
     <seg type="verse" id="b.ACT.16.7">
      <s id="b.ACT.16.7.1">Misia nunka jeatniunam jeawarmiayi.</s>
      <s id="b.ACT.16.7.2">Túrunawar "Pitinia nunkanam wetai" tiarmiayi.</s>
      <s id="b.ACT.16.7.3">Túrasha Yusa Wakaní nuisha wétinian suritkiarmiayi.</s>
     </seg>
     <seg type="verse" id="b.ACT.16.8">
      <s id="b.ACT.16.8.1">Tuma asamtai Misia nunkanam menantki Truas péprunam pachiniawarmiayi.</s>
     </seg>
     <seg type="verse" id="b.ACT.16.9">
      <s id="b.ACT.16.9.1">Nui jeawar Papru kashi iimiarmiayi.</s>
      <s id="b.ACT.16.9.2">Masetúnia nunkanmaya aishmankan wajan Wáinmiayi.</s>
      <s id="b.ACT.16.9.3">Nu aishman Páprun chicharuk "Winitritia.</s>
      <s id="b.ACT.16.9.4">Yáintkiamnium" Tímiayi.</s>
     </seg>
     <seg type="verse" id="b.ACT.16.10">
      <s id="b.ACT.16.10.1">Nuyanka tu iimiarmatai, wisha Páprujai wetai tusar iwiarnarmiaji.</s>
      <s id="b.ACT.16.10.2">Tura Yus incha Nú nunkanam ni chichame etserkat tusa ti nekas untsurmakrin wéaji, Tímiaji.</s>
     </seg>
     <seg type="verse" id="b.ACT.16.11">
      <s id="b.ACT.16.11.1">Tura nuyanka kanunam enkemprar Truas péprunmaya Jíinkir Samutrásia nunkanam jeamiaji.</s>
      <s id="b.ACT.16.11.2">Tura kashin tsawar nuyanka katiarar Niápuris péprunam jeamiaji.</s>
     </seg>
     <seg type="verse" id="b.ACT.16.12">
      <s id="b.ACT.16.12.1">Tura Niápurisnumia Náwek Jiripiusnum jeamiaji.</s>
      <s id="b.ACT.16.12.2">Nui Jiripius péprunmanka Rúmanmaya aents matsamsa ármiayi.</s>
      <s id="b.ACT.16.12.3">Tura Nú péprusha Masetúnia nunkanam nekas uunt pepruyayi.</s>
      <s id="b.ACT.16.12.4">Tura nuisha seturmaji.</s>
     </seg>
     <seg type="verse" id="b.ACT.16.13">
      <s id="b.ACT.16.13.1">Nuyá Sáwartin tsawarmatai pepru ikiukir Entsá supichik wémiaji.</s>
      <s id="b.ACT.16.13.2">Yus áujsatniun iruntrarmia nui pujusar, nuwa iruntrarmia nu Yus-Chicham ujakarmiaji.</s>
     </seg>
     <seg type="verse" id="b.ACT.16.14">
      <s id="b.ACT.16.14.1">Nui Tiatira péprunmaya nuwa, ni naari Ritia Wáinkiamiaji.</s>
      <s id="b.ACT.16.14.2">Niisha tarach yamakain pénkeran Súriniuyayi.</s>
      <s id="b.ACT.16.14.3">Yúsnasha shiir awajniuyayi.</s>
      <s id="b.ACT.16.14.4">Yus-Chichaman Papru etserkamia nuna niisha pénker anturkamiayi.</s>
      <s id="b.ACT.16.14.5">Túman, Uunt Yus Papru chichaamun umirkat tusa ni Enentáin takasmiayi.</s>
     </seg>
     <seg type="verse" id="b.ACT.16.15">
      <s id="b.ACT.16.15.1">Túruna Nú nuwa Níiniurijiai imianmiayi.</s>
      <s id="b.ACT.16.15.2">Tura nuyasha chichaak "Yus-shuar nekas ajasai Túrutkurmeka winia jearui winitiarum" Tímiayi.</s>
      <s id="b.ACT.16.15.3">Tura nui jeawakrin setumtikrampramiaji.</s>
     </seg>
     <seg type="verse" id="b.ACT.16.16">
      <s id="b.ACT.16.16.1">Tura Nuyá ukunam Yus aujsatai tusar wekaamar nuwach nekaamin-iwianch enkemtuamu inkiunmakmiaji.</s>
      <s id="b.ACT.16.16.2">Nu nuwachikia misatkauyayi.</s>
      <s id="b.ACT.16.16.3">Niisha nékamkui nérenniurisha ti kuitriniawarmiayi.</s>
     </seg>
     <seg type="verse" id="b.ACT.16.17">
      <s id="b.ACT.16.17.1">Tura Nú nuwach incha Pápruncha pataaturmamiaji.</s>
      <s id="b.ACT.16.17.2">Tura kakantar untsumuk "Ju aishmansha nekas Uunt Yúsan umirkaru ainiawai.</s>
      <s id="b.ACT.16.17.3">Tuma asa niisha atumin uwempratin chichaman ujatmarme" Tímiayi.</s>
     </seg>
     <seg type="verse" id="b.ACT.16.18">
      <s id="b.ACT.16.18.1">Tura Nú nuwachisha ti Núkap tsawant tu wekaimiayi.</s>
      <s id="b.ACT.16.18.2">Titmakui, Papru ayanmar iwianchin chicharuk "Jesukristu naarijiai Tájame: Jíinkitiá ni Enentáiya" Tímiayi.</s>
      <s id="b.ACT.16.18.3">Tutai íwianchkia Nú chichamaik jiinkimiayi.</s>
     </seg>
     <seg type="verse" id="b.ACT.16.19">
      <s id="b.ACT.16.19.1">Tura nuwachi nérenniurisha, íwianch jiiki awematniun nekaawar, Páprun Sérasnasha kajerak achikiar pepru uuntri iisarat tusar ajapén Júkiarmiayi.</s>
     </seg>
     <seg type="verse" id="b.ACT.16.20">
      <s id="b.ACT.16.20.1">Tura pepru uuntriin ejeniar tiarmiayi "Ju aishman Israer-shuar ainiawai.</s>
      <s id="b.ACT.16.20.2">Tura iin Páchim Enentáimtikramainiaji.</s>
     </seg>
     <seg type="verse" id="b.ACT.16.21">
      <s id="b.ACT.16.21.1">Tura iisha Rúmanmaya aents árin, ii Túrachminian, iikia asumprachman jintintramainiaji" tiarmiayi.</s>
     </seg>
     <seg type="verse" id="b.ACT.16.22">
      <s id="b.ACT.16.22.1">Tura nuyanka Ashí aents Páprun Sérasnasha kajerkarmiayi.</s>
      <s id="b.ACT.16.22.2">Túramtai pepru uuntri chichainiak "Pushiri aitkiarum numijiai Asutiátarum" tiarmiayi.</s>
     </seg>
     <seg type="verse" id="b.ACT.16.23">
      <s id="b.ACT.16.23.1">Tura Nuyá ti asutsua amikiar sepunam enkeawarmiayi.</s>
      <s id="b.ACT.16.23.2">Tura Sepú-iinian chicharuk "Ti pénker Iistá pisararain" tiarmiayi.</s>
     </seg>
     <seg type="verse" id="b.ACT.16.24">
      <s id="b.ACT.16.24.1">Nu chichaman antuk, Sepú-iin ti init Awayámiayi, tura nawen numi najanamujai tee chanuntamiayi.</s>
      <s id="b.ACT.16.24.2">Tú tura ikiukmiayi.</s>
     </seg>
     <seg type="verse" id="b.ACT.16.25">
      <s id="b.ACT.16.25.1">Tura kashi ajapén Papru Sérasjai Yusan áujainiak kantampriarmiayi.</s>
      <s id="b.ACT.16.25.2">Tura Chíkich enkeamusha nuna Antúu pujuarmiayi.</s>
     </seg>
     <seg type="verse" id="b.ACT.16.26">
      <s id="b.ACT.16.26.1">Tu pujuiniai aya aneachma ti kakantar uurkamiayi.</s>
      <s id="b.ACT.16.26.2">Tura sepusha muchitramiayi.</s>
      <s id="b.ACT.16.26.3">Túrunamtai Sepú Wáitirisha Ashí urantrarmiayi.</s>
      <s id="b.ACT.16.26.4">Tura aents jirujai enkekar jinkiamusha mash atiniakarmiayi.</s>
     </seg>
     <seg type="verse" id="b.ACT.16.27">
      <s id="b.ACT.16.27.1">Túrunamtai Sepú-iin shintiarmiayi.</s>
      <s id="b.ACT.16.27.2">Tura Wáitisha mash uranar aan Wáiniak, enkeamusha jiiniar Shiákchariash tusa ni puniariniak ukuiniak Máamattsa pujumiayi.</s>
     </seg>
     <seg type="verse" id="b.ACT.16.28">
      <s id="b.ACT.16.28.1">Tura Papru untsuak "Amek yajauch awajmamsaip.</s>
      <s id="b.ACT.16.28.2">Ashí pujuiniaji" Tímiayi.</s>
     </seg>
     <seg type="verse" id="b.ACT.16.29">
      <s id="b.ACT.16.29.1">Tutai Sepú-iincha jinia ekeemak tsékenki wayamiayi.</s>
      <s id="b.ACT.16.29.2">Tura Papru Sérasjai pujamunam kuranki jearmiayi.</s>
     </seg>
     <seg type="verse" id="b.ACT.16.30">
      <s id="b.ACT.16.30.1">Tura aa jiiki aniasmiayi "Uunta, ṡWarí itiurkattaj uwemprataj tusana?"</s>
      <s id="b.ACT.16.30.2">Tímiayi.</s>
     </seg>
     <seg type="verse" id="b.ACT.16.31">
      <s id="b.ACT.16.31.1">Tutai niisha tiarmiayi "Uunt Jesukrístu nekas Enentáimtustá.</s>
      <s id="b.ACT.16.31.2">Túrakmeka amesha, tura áminiurmesha uwemprattarme" tiarmiayi.</s>
     </seg>
     <seg type="verse" id="b.ACT.16.32">
      <s id="b.ACT.16.32.1">Tura Nuyá Ashí ni jeen pujuarmia nunasha Yus-Chichaman ujakarmiayi.</s>
     </seg>
     <seg type="verse" id="b.ACT.16.33">
      <s id="b.ACT.16.33.1">Tura tsawant irankai Sepú-iincha Páprun Sérasjai numpamnamurin nijiararmiayi.</s>
      <s id="b.ACT.16.33.2">Túramtai nuyasha Sepú-iincha nuarijiai uchirijiai imianiarmiayi.</s>
     </seg>
     <seg type="verse" id="b.ACT.16.34">
      <s id="b.ACT.16.34.1">Túramtai nuyasha ni jeen Júkiarmiayi.</s>
      <s id="b.ACT.16.34.2">Tura nuisha ayurawarmiayi.</s>
      <s id="b.ACT.16.34.3">Tura Sepú-iincha niiniurijiai Yus-shuar ajasu ásar ti shiir warasarmiayi.</s>
     </seg>
     <seg type="verse" id="b.ACT.16.35">
      <s id="b.ACT.16.35.1">Kashin tsawar pepru uuntri, Páprun Sérasjai akupkata tusar suntaran Sepú-iinian akuptukarmiayi.</s>
     </seg>
     <seg type="verse" id="b.ACT.16.36">
      <s id="b.ACT.16.36.1">Tura nuyanka Sepú-iin Páprun Tímiayi "Yamaikia pepru uuntri chichaman akupturmakai, átum wétinian.</s>
      <s id="b.ACT.16.36.2">Tuma asamtai yamaikia pénkerak Jíinkitiarum" Tímiayi.</s>
     </seg>
     <seg type="verse" id="b.ACT.16.37">
      <s id="b.ACT.16.37.1">Túrasha Papru suntaran chicharuk Tímiayi "Warí, iisha Ruma aents árinin, niisha chichaman iwiartsuk Ashí shuar iimiainiain Asutiámamji.</s>
      <s id="b.ACT.16.37.2">Túrawar sepunam enketmamji.</s>
      <s id="b.ACT.16.37.3">Tura ṡurukamtai yamaikia uuk akuptamkataj tusa wakeruinia?</s>
      <s id="b.ACT.16.37.4">Atsá.</s>
      <s id="b.ACT.16.37.5">Antsu uuntcha ninki taar jiirmaktiai" Tímiayi.</s>
     </seg>
     <seg type="verse" id="b.ACT.16.38">
      <s id="b.ACT.16.38.1">Tutai suntarsha waketkiar nuna ujakarmiayi pepru uuntrin.</s>
      <s id="b.ACT.16.38.2">Tutai niisha ti ashamkarmiayi Ruma aentsun nekaawar.</s>
     </seg>
     <seg type="verse" id="b.ACT.16.39">
      <s id="b.ACT.16.39.1">Túmak ashamainiak Páprun Sérasan weriarmiayi tsankurturtarum titiai tusar.</s>
      <s id="b.ACT.16.39.2">Nuyasha sepunmaya Jíikiar "Yamaikia Wáitneasrum wetarum" tiarmiayi.</s>
     </seg>
     <seg type="verse" id="b.ACT.16.40">
      <s id="b.ACT.16.40.1">Papru Sérasjai Nuyá Jíinkiar Ritia jeen wearmiayi.</s>
      <s id="b.ACT.16.40.2">Tura Yus-shuaran Ikiakárar ikiukiarmiayi.</s>
     </seg>
    </div>
    <div type="chapter" id="b.ACT.17">
     <seg type="verse" id="b.ACT.17.1">
      <s id="b.ACT.17.1.1">Papru Sérassha wéenak Ampipuris péprunam Apurunia péprunmasha nankaamakutak Tisarúnikia péprunam jeawarmiayi.</s>
      <s id="b.ACT.17.1.2">Nui Israer-shuara iruntai jee ámiayi.</s>
     </seg>
     <seg type="verse" id="b.ACT.17.2">
      <s id="b.ACT.17.2.1">Tura Pápruka nuna tuke Túrin asa nu jeanam wémiayi.</s>
      <s id="b.ACT.17.2.2">Tura nuisha menaintiu Sáwartin Yus-Chichaman paant etsermiayi.</s>
     </seg>
     <seg type="verse" id="b.ACT.17.3">
      <s id="b.ACT.17.3.1">Tura Páprusha Yus-Chicham tana Tímiatrusan jintintiarmiayi.</s>
      <s id="b.ACT.17.3.2">Tura Krístusha Wáitias Jákatniuyi, tura nuyasha jakayat nantaktiniuyi, Tímiayi.</s>
      <s id="b.ACT.17.3.3">Tura nuyasha chicharuk "Wi Jesusnan atumin ujaajrumna nusha Yusa anaikiamurin Kristu Tútain Tájarme" Tímiayi Papru.</s>
     </seg>
     <seg type="verse" id="b.ACT.17.4">
      <s id="b.ACT.17.4.1">Nuna takui Israer-aents chikishtarchik umikiarmiayi.</s>
      <s id="b.ACT.17.4.2">Túrawar Paprujai Sérasjaisha tsaninkiarmiayi.</s>
      <s id="b.ACT.17.4.3">Tura Kriaku aencha ti Untsurí Yúsan umirkarmiayi.</s>
      <s id="b.ACT.17.4.4">Tura nuwa penkeri armia nusha Nútiksaran umikiarmiayi.</s>
     </seg>
     <seg type="verse" id="b.ACT.17.5">
      <s id="b.ACT.17.5.1">Tura Israer-shuarka Yus-shuar ajascharmia nu, Páprun Sérasnasha suiir iisarmiayi.</s>
      <s id="b.ACT.17.5.2">Túrawar Chíkich yajauch aishman naki Yujáu armia nujai chichasar nu peprunam Charáa Charáa ajarmiayi.</s>
      <s id="b.ACT.17.5.3">Tura Páprun Sérasnasha achikiar aentsu uuntrin suruktai tusar Jasunka jeen árenkarmiayi.</s>
     </seg>
     <seg type="verse" id="b.ACT.17.6">
      <s id="b.ACT.17.6.1">Túrasha Páprun Sérasnasha awetrar, Jasunkan tura Chíkich Yus-shuarnasha achikiar japirkutak Júkiarmiayi.</s>
      <s id="b.ACT.17.6.2">Tura pepru uuntriin Juíniak tiarmiayi "Ju aishmansha Ashí nunkanam charaatum Ajá wekarmia nu yamaikia Tímiajai tarutramarji.</s>
     </seg>
     <seg type="verse" id="b.ACT.17.7">
      <s id="b.ACT.17.7.1">Tura ju Jasun ni jeen itiaarmiayi.</s>
      <s id="b.ACT.17.7.2">Tura niisha Ashí mash Rúmanmaya uunt akupniu chichamen nakitiainiawai, tiarmiayi.</s>
      <s id="b.ACT.17.7.3">Tura jes, Chíkich akupin awai, tuiniawai.</s>
      <s id="b.ACT.17.7.4">Niisha Jesusaiti, turamainiaji" tiarmiayi.</s>
     </seg>
     <seg type="verse" id="b.ACT.17.8">
      <s id="b.ACT.17.8.1">Nu chichaman antukar, aents nui pujuarmia nu, uuntrimiak charaatum ajarmiayi.</s>
     </seg>
     <seg type="verse" id="b.ACT.17.9">
      <s id="b.ACT.17.9.1">Tura Jasun Chíkich Yus-shuarjai Papru nekas awemattaji tusar, paij, kuit ikiuaji, tiarmiayi.</s>
      <s id="b.ACT.17.9.2">Nuna takui pepru uuntri niin akupkarmiayi.</s>
     </seg>
     <seg type="verse" id="b.ACT.17.10">
      <s id="b.ACT.17.10.1">Nuinkia Nú kashi Yus-shuar Páprun Sérasnasha Piría péprunam akupkarmiayi.</s>
      <s id="b.ACT.17.10.2">Tura nui jeawar Israer-shuar iruntai jeanam wearmiayi.</s>
     </seg>
     <seg type="verse" id="b.ACT.17.11">
      <s id="b.ACT.17.11.1">Piríanmaya aentska Tisarúnikianmaya aentsjainkia nankaamas pénker Enentáimkia ármiayi.</s>
      <s id="b.ACT.17.11.2">Tuke Enentáijiai Yus-Chichaman ántiarmiayi.</s>
      <s id="b.ACT.17.11.3">Túrawar tuke tsawant imia ninkisha Papru tana nuna nekasashit tusar Yusa papirin ii wearmiayi.</s>
     </seg>
     <seg type="verse" id="b.ACT.17.12">
      <s id="b.ACT.17.12.1">Tuma ásar Untsurí shuar Yus-shuar ajasarmiayi.</s>
      <s id="b.ACT.17.12.2">Tura Kriaku aents nuwa penkeri armia nusha aishmansha umikiarmiayi.</s>
     </seg>
     <seg type="verse" id="b.ACT.17.13">
      <s id="b.ACT.17.13.1">Túrasha Tisarúnikianmaya Israer-shuarka Papru Yus-Chichaman Piría péprunam étserun antukar nui weriar charaatum awajiarmiayi.</s>
     </seg>
     <seg type="verse" id="b.ACT.17.14">
      <s id="b.ACT.17.14.1">Túmainiakui Yus-shuar Páprun árutsuk nayaantsanam akupkarmiayi.</s>
      <s id="b.ACT.17.14.2">Tura Séraska Timiutéujai nuin Piríanam juakarmiayi.</s>
     </seg>
     <seg type="verse" id="b.ACT.17.15">
      <s id="b.ACT.17.15.1">Tura Páprun nemariarmia nu Atenas péprunam niin ejeyarmiayi.</s>
      <s id="b.ACT.17.15.2">Tura niisha waketainiakui, Papru chichaman akatar akupkamiayi, Sérassha Timiutéusha Wárik Winiartí tusa.</s>
     </seg>
     <seg type="verse" id="b.ACT.17.16">
      <s id="b.ACT.17.16.1">Tura Papru Atenas péprunam pujus Sérasnasha Timiutéuncha Nákamiayi.</s>
      <s id="b.ACT.17.16.2">Nui Nú péprunam ántar-yus ti írunkui Páprusha Kúntuts Enentáimmiayi.</s>
     </seg>
     <seg type="verse" id="b.ACT.17.17">
      <s id="b.ACT.17.17.1">Tuma asa Israer-shuar iruntai jeanam Israer-shuarjai tura Chíkich aents Yúsan Enentáimtiarmia nujai chichasmiayi.</s>
      <s id="b.ACT.17.17.2">Tura tuke tsawant pepru ajapén aentsjai inkiunaikiar chichasarmiayi.</s>
     </seg>
     <seg type="verse" id="b.ACT.17.18">
      <s id="b.ACT.17.18.1">Nuyá chichaman jintin Chíkich naari, ipikiuriu, armia nu, tura chikichcha, ni naari, estuikiu, armia nusha Páprun áujmatsarmiayi.</s>
      <s id="b.ACT.17.18.2">Chikichcha tiarmiayi "Imiá chichamtincha jusha waritramtajik."</s>
      <s id="b.ACT.17.18.3">Tura chikichcha tiarmiayi "Yajaya yusnan etserniuchuashit."</s>
      <s id="b.ACT.17.18.4">Páprusha Jesusa Túrunamurin tura aents jakamunmaya nantaktinian étserkui nuna tiarmiayi.</s>
     </seg>
     <seg type="verse" id="b.ACT.17.19">
      <s id="b.ACT.17.19.1">Nuyanka aents iruntainiam, naari Ariupaku Támanum Páprun Júkiarmiayi.</s>
      <s id="b.ACT.17.19.2">Nuisha tuke irunin ármiayi.</s>
      <s id="b.ACT.17.19.3">Nui Páprun aniasarmiayi "Iisha ame yamaram Támena nu nekaatai tusar wakeraji, tiarmiayi.</s>
     </seg>
     <seg type="verse" id="b.ACT.17.20">
      <s id="b.ACT.17.20.1">Amesha Nusháa chicham jintiniaitme.</s>
      <s id="b.ACT.17.20.2">Túmaitkiui ju chichamsha warintiuak tusar nekaatai tusar wakeraji" tiarmiayi.</s>
     </seg>
     <seg type="verse" id="b.ACT.17.21">
      <s id="b.ACT.17.21.1">(Atenasnumia aencha tura Chíkich nunkanmaya shuar nui pujuarmia nusha aya yamaram chicham amia nunak ántiarmiayi.</s>
      <s id="b.ACT.17.21.2">Tura aya nunak áujmatiarmiayi.)</s>
     </seg>
     <seg type="verse" id="b.ACT.17.22">
      <s id="b.ACT.17.22.1">Nuyanka Papru Ariupakunam ajapén wajaki Tímiayi "Atenasnumia aishmantiram, wi nékajai, atumsha atumi yusri ainia Nuyá tsurakchamniaitrume, Tímiayi.</s>
     </seg>
     <seg type="verse" id="b.ACT.17.23">
      <s id="b.ACT.17.23.1">Kame wi nuik Atumí yusri Enentáimtutainiam iistaj tukaman nui jeachin iwiaramun, JU NEKAACHMA YUSNAITI, tu aarman Wáinkiamjai.</s>
      <s id="b.ACT.17.23.2">Wátsek, ju Yus átum nékachiatrum tikishmatrumna nuna ujaktajrume' Tímiai.</s>
     </seg>
     <seg type="verse" id="b.ACT.17.24">
      <s id="b.ACT.17.24.1">`Nekaatarum, nu Uunt Yuska Ashí nunkan tura nui írunna nuna najanaiti.</s>
      <s id="b.ACT.17.24.2">Tura Niisha nayaimpin nunkancha nérenniurinti.</s>
      <s id="b.ACT.17.24.3">Tura aents najanamu jeanam Nú Yuska pujuchuiti.</s>
     </seg>
     <seg type="verse" id="b.ACT.17.25">
      <s id="b.ACT.17.25.1">Niisha aents Yáinkiat tusa atsumatsui.</s>
      <s id="b.ACT.17.25.2">Warí, imia-ninki Niisha ii iwiaakmarin, ii mayattairincha tura Ashí írunna nunasha Súramtsujik, Tímiayi.</s>
     </seg>
     <seg type="verse" id="b.ACT.17.26">
      <s id="b.ACT.17.26.1">Nekaatarum.</s>
      <s id="b.ACT.17.26.2">Nuu numpanmayanak Ashí aentsun najanamiayi Ashí nunkanam matsamsarat tusa.</s>
      <s id="b.ACT.17.26.3">Tura Yuska ii tsawantrin nekapmaiti; ii pujustinniasha Nútiksan nakakmiayi.</s>
     </seg>
     <seg type="verse" id="b.ACT.17.27">
      <s id="b.ACT.17.27.1">Winia Eátkar Wáitkiarat tusa Yus nuna Túrayi.</s>
      <s id="b.ACT.17.27.2">Túrasha Yus jeashtaka pujurtamtsuji, Tímiayi.</s>
     </seg>
     <seg type="verse" id="b.ACT.17.28">
      <s id="b.ACT.17.28.1">Jes, iisha Yusjai iwiaakji.</s>
      <s id="b.ACT.17.28.2">Yusjai muchitiaji.</s>
      <s id="b.ACT.17.28.3">Tura Yusjai ii kakarmari takakji.</s>
      <s id="b.ACT.17.28.4">Nútiksan Atumí Papí-aintri Tíchamka "Ashí incha Yus najatmaitji."</s>
     </seg>
     <seg type="verse" id="b.ACT.17.29">
      <s id="b.ACT.17.29.1">Tura iisha Yus najatma asakrin kuri najanamusha, Yúsaiti, tu Enentáimsashtiniaitji, Tímiayi.</s>
      <s id="b.ACT.17.29.2">Tura kuit-yussha, kaya-yussha aents Enentáimsar najanamuka, Yúsaiti tu Enentáimsashtiniaitji, Tímiayi.</s>
     </seg>
     <seg type="verse" id="b.ACT.17.30">
      <s id="b.ACT.17.30.1">Aents Yúsan nékainiachuk Túrawarmiania nuna Yuska Yáunchuka pachischamiayi.</s>
      <s id="b.ACT.17.30.2">Túrasha yamaikia Yus Ashí aentsun chicharuk "Tunaaruminia Enentáimpratarum" Túramji, Tímiayi.</s>
     </seg>
     <seg type="verse" id="b.ACT.17.31">
      <s id="b.ACT.17.31.1">Yuska aishmankan anaikiaiti.</s>
      <s id="b.ACT.17.31.2">Nú aishman Ashí aentsti, Yáki pénkeran Túriniait, Yáki yajauchin Túriniait Núnaka nekarmattaji.</s>
      <s id="b.ACT.17.31.3">Nú aishman Yus akupkamun tuke Enentáimtakui Yus niin anaikiaiti.</s>
      <s id="b.ACT.17.31.4">Tura tsawant Nú Túrunatin átatna nuna Yus Ninki achikiuiti.</s>
      <s id="b.ACT.17.31.5">Túrasha nekas anaikiajai tusa, tura Ashí aentstiram nekaatarum tusa Nú aishmankan jakamunmaya iniantkimiayi" Tímiayi Papru.</s>
     </seg>
     <seg type="verse" id="b.ACT.17.32">
      <s id="b.ACT.17.32.1">Tura nuna jakamunmaya nantaktinian áujmatun antukar chikichcha wishikiarmiayi.</s>
      <s id="b.ACT.17.32.2">Tura Chíkich "Yamaikia Máakete.</s>
      <s id="b.ACT.17.32.3">Antsu Chíkichawantin Antukmí" tiarmiayi.</s>
     </seg>
     <seg type="verse" id="b.ACT.17.33">
      <s id="b.ACT.17.33.1">Tutai Papru iniaisamiayi.</s>
     </seg>
     <seg type="verse" id="b.ACT.17.34">
      <s id="b.ACT.17.34.1">Tura Chíkich aentska Papru Táman umikiar niin nemarsarmiayi.</s>
      <s id="b.ACT.17.34.2">Nuisha Tiuníseu Páchitkiauyayi.</s>
      <s id="b.ACT.17.34.3">Niisha Ariupaku aentsuyayi.</s>
      <s id="b.ACT.17.34.4">Tura nuyasha nuwa, ni naari Támaris, tura Chíkich aencha Nútiksaran nemariarmiayi Páprun.</s>
     </seg>
    </div>
    <div type="chapter" id="b.ACT.18">
     <seg type="verse" id="b.ACT.18.1">
      <s id="b.ACT.18.1.1">Nuyanka Papru Atenas péprun ikiuki Kurintiu péprunam wémiayi.</s>
     </seg>
     <seg type="verse" id="b.ACT.18.2">
      <s id="b.ACT.18.2.1">Tura nui Israer-shuaran ni naari Akiran Wáinkiamiayi.</s>
      <s id="b.ACT.18.2.2">Akiraka Puntu nunkanam akiiniauyayi.</s>
      <s id="b.ACT.18.2.3">Tura ukunam Itiaria nunkanam pujai uunt akupin Krautiu Ashí Israer-shuaran Ruma péprunmaya awemarmiayi.</s>
      <s id="b.ACT.18.2.4">Rúmaka Itiaria nunkanmaiti.</s>
      <s id="b.ACT.18.2.5">Nui awemamu ásar Akira Kurintiunam nuik Támiayi nuwe Pirisírajai.</s>
      <s id="b.ACT.18.2.6">Tura Pápruka Akiran chichastaj tusa werimiayi.</s>
     </seg>
     <seg type="verse" id="b.ACT.18.3">
      <s id="b.ACT.18.3.1">Akirasha Páprusha mai juna takau ármiayi, tarach ti Núparman jea najantain najanin ármiayi.</s>
      <s id="b.ACT.18.3.2">Tuma asamtai Papru Akirai seturmiayi nu takat Túrawartai tusa.</s>
     </seg>
     <seg type="verse" id="b.ACT.18.4">
      <s id="b.ACT.18.4.1">Tura tuke Sáwartin Papru Israer-shuar iruntai jean wéuyayi.</s>
      <s id="b.ACT.18.4.2">Nuisha Israer-aentsun Kriaku-aentsnasha Nútiksaran Yus-Chichaman ujakar Enentáimtikrarmiayi.</s>
     </seg>
     <seg type="verse" id="b.ACT.18.5">
      <s id="b.ACT.18.5.1">Tura Nuyá Séras Timiutéujai Masetúnianmaya Táarmatai Pápruka mijiatrutsuk Yus-Chichaman étseruk "Yusa anaikiamuri Kristu, atum Nákarmena nu Jesusaiti" Tímiayi.</s>
     </seg>
     <seg type="verse" id="b.ACT.18.6">
      <s id="b.ACT.18.6.1">Tura Támaitiat Nú chichaman nakitiarmiayi.</s>
      <s id="b.ACT.18.6.2">Túmainiak Páprun katsekkarmiayi.</s>
      <s id="b.ACT.18.6.3">Tuma asamtai Papru, nuinkia ikiuajrume tusa, ni pushirin pear Tímiayi "Atumek makuumarme.</s>
      <s id="b.ACT.18.6.4">Tura wikia Yusai makuumatsjai.</s>
      <s id="b.ACT.18.6.5">Yamaikia Israer-shuarcha ainia nuna Yus-Chichaman ujakartaj tusan werajai" Tímiayi.</s>
     </seg>
     <seg type="verse" id="b.ACT.18.7">
      <s id="b.ACT.18.7.1">Tura nuyanka Israer-shuar iruntai jeanmaya jiinki, Yúsan Enentáimtin aishman Justu jeen wémiayi.</s>
      <s id="b.ACT.18.7.2">Ni jeenka Israer-shuara iruntai jeen ayamach pujumiayi.</s>
     </seg>
     <seg type="verse" id="b.ACT.18.8">
      <s id="b.ACT.18.8.1">Israer-shuar iruntai jea chicharniuri, Krispu, Uunt Jesusan nekas Enentáimturmiayi.</s>
      <s id="b.ACT.18.8.2">Túruna nuarijiai uchirijiaisha Yúsan umirkamiayi.</s>
      <s id="b.ACT.18.8.3">Tura Chíkich aencha Kurintiunmaya armia nu Nútiksaran Yus-Chichaman antukar, Jesusan Enentáimtusar imianiarmiayi.</s>
     </seg>
     <seg type="verse" id="b.ACT.18.10">
      <s id="b.ACT.18.10.1">Nuyá Uunt Yus Páprun mesekran ipiatkamiayi.</s>
      <s id="b.ACT.18.10.2">Chicharuk "Penké ímiatik awajtamsachartatui Wi ámijiai pujakui.</s>
      <s id="b.ACT.18.10.3">Ju péprunmasha Untsurí aents Winia ajasartin írunui.</s>
      <s id="b.ACT.18.10.4">Tuma asamtai ashamtsuk winia chichamur tuke etserkata" Tímiayi Yus.</s>
     </seg>
     <seg type="verse" id="b.ACT.18.11">
      <s id="b.ACT.18.11.1">Tura nui Kurintiu peprunam Jimiará Uwí ejesattuk Yus-Chichaman étseruk pujumiayi.</s>
     </seg>
     <seg type="verse" id="b.ACT.18.12">
      <s id="b.ACT.18.12.1">Tura Kariun, Akaya nunka akupniuri anaikiamu ai, Israer-aents Páprun kajerkarmiayi.</s>
      <s id="b.ACT.18.12.2">Tura kajerainiak akupniunam irunturarmiayi.</s>
      <s id="b.ACT.18.12.3">Túrawar Páprun Júkiar ejeniarmiayi.</s>
     </seg>
     <seg type="verse" id="b.ACT.18.13">
      <s id="b.ACT.18.13.1">Tu Túrawar akupniun chicharainiak "Ju aishman Yúsan umirkatniun Muisais akupkamia Núnaka iikias Ausháa Jintíawai" tiarmiayi.</s>
     </seg>
     <seg type="verse" id="b.ACT.18.14">
      <s id="b.ACT.18.14.1">Tura Páprusha chichastaj Táunak, Kariunka Israer-shuaran Tímiayi "Jusha nekas Tunáa Túrakuinkia, tura akupniun umirchakuinkia, Tárumna nuna anturkaintjarme.</s>
     </seg>
     <seg type="verse" id="b.ACT.18.15">
      <s id="b.ACT.18.15.1">Túrasha aya chichamnak tura aya Náariniak Atumí uuntri akupkamia nunak tau asamtai, atumek Nuámtak iistarum Tájarme.</s>
      <s id="b.ACT.18.15.2">Wikia nu chichamnum pachinkiatniun nakitiajai" Tímiayi.</s>
     </seg>
     <seg type="verse" id="b.ACT.18.16">
      <s id="b.ACT.18.16.1">Taku aa Jíikmiayi.</s>
     </seg>
     <seg type="verse" id="b.ACT.18.17">
      <s id="b.ACT.18.17.1">Tura nuyanka Kriaku aents Israer-shuar iruntai jea uuntrin Sústinisian achikiar awatiarmiayi akupniusha iimmianuman.</s>
      <s id="b.ACT.18.17.2">Túrasha akupin Kariunka Túranak penké pachischamiayi.</s>
     </seg>
     <seg type="verse" id="b.ACT.18.18">
      <s id="b.ACT.18.18.1">Tura ni jeen waketkiarmatai, Papru nu péprunam Untsurí tsawant pujusmiayi.</s>
      <s id="b.ACT.18.18.2">Tura nuyasha ukunam Yusai yachi ármiania nuna áujas ikiuak Pirisírajai ni aishri Akirajai Senkrea péprunam wearmiayi.</s>
      <s id="b.ACT.18.18.3">Nui Israer-shuar Túrutain Umíak Papru ni intiashin awampramiayi, nuik Yúsan Tímiaj nuna Yamái Umíajai tusa.</s>
      <s id="b.ACT.18.18.4">Nuinkia kanunam enkemprarmiayi Siria nunkanam waketkitiai tusar.</s>
     </seg>
     <seg type="verse" id="b.ACT.18.19">
      <s id="b.ACT.18.19.1">Tura Nuyá Ipisiu péprunam jeawar Pápruka Pirisíran tura Akiran ikiukmiayi.</s>
      <s id="b.ACT.18.19.2">Tura Israer-shuar iruntai jeanam Wayá Israer-shuar irunar pujuarmia nujai chichasmiayi.</s>
     </seg>
     <seg type="verse" id="b.ACT.18.20">
      <s id="b.ACT.18.20.1">Tura niisha Páprun juin Pujustá tusar seawarmiayi.</s>
      <s id="b.ACT.18.20.2">Túrasha Támaitiat, tujintiajai, Tímiayi.</s>
     </seg>
     <seg type="verse" id="b.ACT.18.21">
      <s id="b.ACT.18.21.1">Nuyanka áujas ikiuak "Wisha Jerusarénnum Námper átatna nuna pachiintiuktiniaitjai.</s>
      <s id="b.ACT.18.21.2">Tura Yus akuptakuinkia atak tatajai atumin iistaj tusan" Tímiayi.</s>
      <s id="b.ACT.18.21.3">Tura kanunam enkemar Ipisiunmaya Jíinkimiayi.</s>
     </seg>
     <seg type="verse" id="b.ACT.18.22">
      <s id="b.ACT.18.22.1">Nuyá Pápruka Sesaria péprunam Jeá, nuyanka Jerusarénnum wémiayi, Yus-shuaran nui áujsataj tusa.</s>
      <s id="b.ACT.18.22.2">Tura Nuyá Antiukíanam wémiayi.</s>
     </seg>
     <seg type="verse" id="b.ACT.18.23">
      <s id="b.ACT.18.23.1">Tura Antiukíanam ishichik pujus ataksha weak Karasea nunkanam tura Pirijia nunkanmaani Wekaráktak wémiayi.</s>
      <s id="b.ACT.18.23.2">Tura weak Yus-shuar matsamarmia nuna chicharak Ikiakárarmiayi.</s>
     </seg>
     <seg type="verse" id="b.ACT.18.24">
      <s id="b.ACT.18.24.1">Tumáa pujai Arijiántria péprunmaya Israer-aents Apurus Ipisiu péprunam jeamiayi.</s>
      <s id="b.ACT.18.24.2">Niisha Yusa yaunchu papirin ti pénker nekaamiayi.</s>
      <s id="b.ACT.18.24.3">Etserkatniuncha ti nékauyayi.</s>
     </seg>
     <seg type="verse" id="b.ACT.18.25">
      <s id="b.ACT.18.25.1">Uunt Yus Tímia nunasha Unuimiátrauyayi.</s>
      <s id="b.ACT.18.25.2">Tura tuke Enentáijiai chichasmiayi.</s>
      <s id="b.ACT.18.25.3">Jesusa Túramurin pénker jintinniuyayi.</s>
      <s id="b.ACT.18.25.4">Túrasha aya Juan imiakratmanak nekaamiayi.</s>
     </seg>
     <seg type="verse" id="b.ACT.18.26">
      <s id="b.ACT.18.26.1">Ju Apurus arantutsuk Israer-shuar iruntai jeanam chichamiayi.</s>
      <s id="b.ACT.18.26.2">Tura Pirisíra Akirajai ni étserman anturkar, nincha akanki Júkiar Yusa chichamen ni nekaachmia nuna Núkap jintintrarmiayi.</s>
     </seg>
     <seg type="verse" id="b.ACT.18.27">
      <s id="b.ACT.18.27.1">Nuyá ukunam Apurus, Akaya nunkanam wétaj takui, Ipisiunmaya Yus-shuar Yáinkiar Papí aarar atakas akupkarmiayi.</s>
      <s id="b.ACT.18.27.2">Nú aentsnum pénkerak jeat tusar Túrawarmiayi.</s>
      <s id="b.ACT.18.27.3">Tura Akayanam Jeá, Nú aentsun Yusa waitnenkratairijiai uwempraru ármia nuna ti Yáinkiarmiayi.</s>
     </seg>
     <seg type="verse" id="b.ACT.18.28">
      <s id="b.ACT.18.28.1">Tura Apurus Israer-aentsjai paant chichasmiayi.</s>
      <s id="b.ACT.18.28.2">Túrasha Yusa Papirijiai, Jesussha nekas Yusa anaikiamurinti tusa paant Jintíak nincha nupetkamiayi.</s>
     </seg>
    </div>
    <div type="chapter" id="b.ACT.19">
     <seg type="verse" id="b.ACT.19.1">
      <s id="b.ACT.19.1.1">Tura Apuruska Kurintiunam Pujái Pápruka Náinniumaani Wekaráktak, Ipisiunam jeamiayi.</s>
      <s id="b.ACT.19.1.2">Tura nuisha Yus-shuaran Wáinkiamiayi.</s>
     </seg>
     <seg type="verse" id="b.ACT.19.2">
      <s id="b.ACT.19.2.1">Tura aniasmiayi "Atumsha Yus-shuar ajasmarmena nui, ṡYusa Wakaní Atumí Enentáin enkemturmakaitrum?"</s>
      <s id="b.ACT.19.2.2">Tutai niisha tiarmiayi "Atsá.</s>
      <s id="b.ACT.19.2.3">Iikia nuka penke áyatkisha ántichuitji Yusa Wakaní awai Támaka" tiarmiayi.</s>
     </seg>
     <seg type="verse" id="b.ACT.19.3">
      <s id="b.ACT.19.3.1">Tutai Papru aniasmiayi "Entá, ṡnuikia atumsha Warí Enentáimsarmea imianmiarum?"</s>
      <s id="b.ACT.19.3.2">Tímiayi.</s>
      <s id="b.ACT.19.3.3">Tutai niisha tiarmiayi "Juan jintintramamiaj nu iisha Enentáimsar imianmiaji" tiarmiayi.</s>
     </seg>
     <seg type="verse" id="b.ACT.19.4">
      <s id="b.ACT.19.4.1">Tutai Papru Tímiayi "Juansha, tunaarminia Enentáimprarum imiantiarum, Tíchamka.</s>
      <s id="b.ACT.19.4.2">Nuyá Tíchamka, winia ukurui winittiana nu nekas Enentáimtustarum.</s>
      <s id="b.ACT.19.4.3">Niisha Jesus Yusa anaikiamurinti, tu ujatmakchamka" Tímiayi Papru.</s>
     </seg>
     <seg type="verse" id="b.ACT.19.5">
      <s id="b.ACT.19.5.1">Nuna antukar niisha Uunt Jesusa Náarin Enentáimtusar Ataksháa imianiarmiayi.</s>
     </seg>
     <seg type="verse" id="b.ACT.19.6">
      <s id="b.ACT.19.6.1">Tura Papru ni uwejejai niin antinmatai Yusa Wakaní tarurarmiayi.</s>
      <s id="b.ACT.19.6.2">Túram Chíkich chichamjai chichasarmiayi.</s>
      <s id="b.ACT.19.6.3">Túrunawar Yus-Chichaman etseriarmiayi.</s>
     </seg>
     <seg type="verse" id="b.ACT.19.7">
      <s id="b.ACT.19.7.1">Nusha tuse (12) aishman ármiayi.</s>
     </seg>
     <seg type="verse" id="b.ACT.19.8">
      <s id="b.ACT.19.8.1">Tura nuisha menaintiu nantutin Papru Israer-shuar iruntai jeanam Werí Yusa akupeamurin pachis arantutsuk etsermiayi.</s>
      <s id="b.ACT.19.8.2">Túrak Nú aentsun ujaak Yúsnan nekasaiti tu Enentáimtikrarmiayi.</s>
     </seg>
     <seg type="verse" id="b.ACT.19.9">
      <s id="b.ACT.19.9.1">Tura Chíkichka ni Enentáin ti Ikiatsuárarmiayi.</s>
      <s id="b.ACT.19.9.2">Túrunawar umiktinian penké nakitiainia ásar aents ántamunam Yusa jintin penké yajauch chicharkarmiayi.</s>
      <s id="b.ACT.19.9.3">Tuma asamtai Papru Yus-shuarnaka akanki yaruak Tiranu iskuirariin tuke tsawant Yus-Chichaman ujaarmiayi.</s>
     </seg>
     <seg type="verse" id="b.ACT.19.10">
      <s id="b.ACT.19.10.1">Nuna Túruki Jimiará Uwí etserkamiayi.</s>
      <s id="b.ACT.19.10.2">Túramu asamtai Ashí Asia nunkanmaya aents Israer-shuar tura Israer-shuarcha Uunt Jesusa Túramurin antukarmiayi.</s>
     </seg>
     <seg type="verse" id="b.ACT.19.11">
      <s id="b.ACT.19.11.1">Tura aentsti Túrachminian Túrat tusa Yuska ni kakarmarin Páprun susamiayi.</s>
     </seg>
     <seg type="verse" id="b.ACT.19.12">
      <s id="b.ACT.19.12.1">Jáanchniasha pushincha Papru antinman Júkiar, Nánkamas jaa shuaran ejetim, Nú jaa shuarsha nuna antinkiar pénker ajaarmiayi.</s>
      <s id="b.ACT.19.12.2">Iwianchrukusha nuna antinkiar, íwianch Jíinkimtai ankant ajaarmiayi.</s>
     </seg>
     <seg type="verse" id="b.ACT.19.13">
      <s id="b.ACT.19.13.1">Tura Chíkich Israer-aents uwishin ármiayi.</s>
      <s id="b.ACT.19.13.2">Tura niisha Chíkich Chíkich péprunam wear iwianchrukun iwianchrin jiirki akuptin ármiayi.</s>
      <s id="b.ACT.19.13.3">Tuma asa niisha Jesusa Náarijiai iwianchin jiiktiai tusar, iwianchin chichartuiniak "Nu Jesus Papru ujaana nuna Náarijiai Jíinkitiarum Tájarme" tiarmiayi.</s>
     </seg>
     <seg type="verse" id="b.ACT.19.14">
      <s id="b.ACT.19.14.1">Tura Israer Patri uuntri Esewia Náartin, siati uchiri ármia nu, nuna Túriarmiayi.</s>
     </seg>
     <seg type="verse" id="b.ACT.19.15">
      <s id="b.ACT.19.15.1">Túrasha Jesusa Náarijiai Jíinkitia, tuiniakui, iwianchcha Tímiayi "Jesusnaka nékajai.</s>
      <s id="b.ACT.19.15.2">Tura Pápruncha nékajai.</s>
      <s id="b.ACT.19.15.3">Tura atumsha, ṡYátsukaitrum?"</s>
      <s id="b.ACT.19.15.4">Tímiayi.</s>
     </seg>
     <seg type="verse" id="b.ACT.19.16">
      <s id="b.ACT.19.16.1">Nuna tinia iwianchruku aishman tsékenki Nú aishmankan kakaram katsumak nupetkarmiayi.</s>
      <s id="b.ACT.19.16.2">Túram ti katsumam niisha Misú tura numpamnawar Jíinkiar pisararmiayi.</s>
     </seg>
     <seg type="verse" id="b.ACT.19.17">
      <s id="b.ACT.19.17.1">Nusha Ipisiu péprunam Túrunamiayi.</s>
      <s id="b.ACT.19.17.2">Túrunamtai Ipisiu péprunmaya Israer-shuarsha tura Israer-shuarchasha nuna Túrunamun nekaawar ti ashamkarmiayi.</s>
      <s id="b.ACT.19.17.3">Tura Uunt Jesusa Náarin shiir awajsarmiayi.</s>
     </seg>
     <seg type="verse" id="b.ACT.19.18">
      <s id="b.ACT.19.18.1">Túmainiai Untsurí shuar Yúsan umirkaru Yus-shuar ajatsuk Tunáa Túrawarmia nuna paant ujakarmiayi.</s>
     </seg>
     <seg type="verse" id="b.ACT.19.19">
      <s id="b.ACT.19.19.1">Tura Untsurí uwishniumawarmia nu, wawekratai Papí ármia nuna itiarmiayi.</s>
      <s id="b.ACT.19.19.2">Itiar, juka iniaiyaji tusar, Ashí iimiainiain aesawarmiayi.</s>
      <s id="b.ACT.19.19.3">Nú Papí aesawarmia nuna Kuítrisha senkuenta mir (50.000) nankaamasauyayi.</s>
     </seg>
     <seg type="verse" id="b.ACT.19.20">
      <s id="b.ACT.19.20.1">Tu Túrunamtai Uunt Yusa chichame pampanki tura nupetmaki wémiayi.</s>
     </seg>
     <seg type="verse" id="b.ACT.19.21">
      <s id="b.ACT.19.21.1">Tuma asamtai nuyasha Pápruka Masetúnia nunkanam Akaya nunkanmasha irautjai tu Enentáimsamiayi.</s>
      <s id="b.ACT.19.21.2">Tura nuyasha Jerusarénnum waketkitjai, Tímiayi.</s>
      <s id="b.ACT.19.21.3">Tura Nuyá ukunam Ruma péprunmasha wetajai, tu Enentáimsamiayi.</s>
     </seg>
     <seg type="verse" id="b.ACT.19.22">
      <s id="b.ACT.19.22.1">Masetúnia wétin asa Papru ni tsaniakmarin Masetúnia nunkanam emka akupkamiayi.</s>
      <s id="b.ACT.19.22.2">Timiutéun Erastujai akupkarmiayi.</s>
      <s id="b.ACT.19.22.3">Tura ninkia Asia nunkanam seturmiayi.</s>
     </seg>
     <seg type="verse" id="b.ACT.19.23">
      <s id="b.ACT.19.23.1">Pápruka tuke Ipisiunam Pujái, Nuyá aents Yus-Chichaman nakitiainiak charaatum ajarmiayi.</s>
     </seg>
     <seg type="verse" id="b.ACT.19.24">
      <s id="b.ACT.19.24.1">Iis, nui Ipisiunam kaya-yusa jee ámiayi.</s>
      <s id="b.ACT.19.24.2">Nu yus Núwauyayi, Tiana naartin.</s>
      <s id="b.ACT.19.24.3">Tura aishman, Timitriu naartin, Nú jean nakumak uchichin najanniuyayi kuitjai.</s>
      <s id="b.ACT.19.24.4">Tura niisha Nú takatjai ti Kuítrintin ajasmiayi.</s>
      <s id="b.ACT.19.24.5">Tura Chíkich aishman Nú takatan takarmia nunasha ti Kuítrintin awajsarmiayi.</s>
     </seg>
     <seg type="verse" id="b.ACT.19.25">
      <s id="b.ACT.19.25.1">Timitriusha niijiai takarmia nuna ikiaanak, chikichnasha niijiai métek-taku takarmia nunasha ikiaanak niijiai charaatum ajarmiayi.</s>
      <s id="b.ACT.19.25.2">Timitriusha Tímiayi "Winia írutramutiram antuktarum.</s>
      <s id="b.ACT.19.25.3">Iisha ju takat takaajnia jujai ti kuit Achíatsjik.</s>
     </seg>
     <seg type="verse" id="b.ACT.19.26">
      <s id="b.ACT.19.26.1">Tura atumsha ju Papru Wáintrumna nu tura ántarmena nu chichaak "Ashí aents najanamu yuska ántar ainiawai" tatsuk.</s>
      <s id="b.ACT.19.26.2">Nuna tau asa, jui Ipisiunam, tura arant Ashí Asia nunkanam, ni Yúsrin iniaisarat tusa Enentáimtikrarai.</s>
      <s id="b.ACT.19.26.3">Tuma asamtai Untsurí aents, ii yusri Tiánan ikiuiniak, Papru tana nuna umirainiatsuk.</s>
     </seg>
     <seg type="verse" id="b.ACT.19.27">
      <s id="b.ACT.19.27.1">Papru tu étserkui, iisha itiurchat pujuschattajik.</s>
      <s id="b.ACT.19.27.2">Kuit ii achiaj nuka menkakashtatuak.</s>
      <s id="b.ACT.19.27.3">Tura Nú arantcha ii yusri Tiana jeen shuar iniaisachartatuak.</s>
      <s id="b.ACT.19.27.4">Tura Nuyá Asia nunkanmayasha tura Ashí nunkanmaya aencha, ii yusri Tiana shiir awajainia nuna Yapajiáwar aun nakitrachartatuak" Tímiayi Timitriu.</s>
     </seg>
     <seg type="verse" id="b.ACT.19.28">
      <s id="b.ACT.19.28.1">Nuna antukar aencha ti kajekar charaatum ajarmiayi.</s>
      <s id="b.ACT.19.28.2">Túmainiak "Ipisiu shuartikia, aya Tianak wakeraji" tu untsummiarmiayi.</s>
     </seg>
     <seg type="verse" id="b.ACT.19.29">
      <s id="b.ACT.19.29.1">Nuinkia aents Páchim Enentáimprarmiayi.</s>
      <s id="b.ACT.19.29.2">Túmainiak Masetúnianmaya Kayuncha Aristárkuncha Páprun nemarin ármia nuna achikiar japirkutak iruntai jeanam Júkiarmiayi.</s>
     </seg>
     <seg type="verse" id="b.ACT.19.30">
      <s id="b.ACT.19.30.1">Tura Pápruka iruntai jeanam Wayá chichastaj taun, Nuyá Yus-shuar ármia nu, nuna suritkiarmiayi.</s>
     </seg>
     <seg type="verse" id="b.ACT.19.31">
      <s id="b.ACT.19.31.1">Tura Asia nunkanmaya uuntri, Páprun amikri ásar, ainkia wayawain tusar chichaman akuptukarmiayi.</s>
     </seg>
     <seg type="verse" id="b.ACT.19.32">
      <s id="b.ACT.19.32.1">Túrasha irunar pujuarmia nu, Páchim Enentáimprar, Chíkichka Nusháa untsummiarmiayi.</s>
      <s id="b.ACT.19.32.2">Tura chikichcha Nútiksaran Ausháa untsummiarmiayi.</s>
      <s id="b.ACT.19.32.3">Tura Chíkichka ti Untsurí, nekaachar "wariniak irunturara" tiarmiayi.</s>
     </seg>
     <seg type="verse" id="b.ACT.19.33">
      <s id="b.ACT.19.33.1">Chíkich nui wajarmia nu charaatum amia nuna Israer-shuaran Arejántrun jintintrar eem shitiawarmiayi.</s>
      <s id="b.ACT.19.33.2">Arejántrusha Kayun tura Aristárkuncha ayampruktinian wakerak takamatsatarum tusa uwején takuimiayi.</s>
     </seg>
     <seg type="verse" id="b.ACT.19.34">
      <s id="b.ACT.19.34.1">Túrasha aents iruntrarmia nu, juka Israer-shuaraiti tusa nekaawar, Nú arant charaatum ajainiak "Ipisiu shuartikia aya Tianak wakeraji" ímia-imiatainiakua Tí nukap pujursarmiayi.</s>
     </seg>
     <seg type="verse" id="b.ACT.19.35">
      <s id="b.ACT.19.35.1">Ipisiu pepru Papí-aintrisha aentsun itiatmamtik Tímiayi "Ipisiu Shuártiram antuktarum.</s>
      <s id="b.ACT.19.35.2">Ii uunt yusri Tiana jee iistinia iichukaitiaj~i.</s>
      <s id="b.ACT.19.35.3">Tura ni nakumkamurisha nayaimpinmaya iniarmiania nusha iischatniukaitiaj~i.</s>
      <s id="b.ACT.19.35.4">Tura nunasha Ashí aents paant nékainiatsuk, Tímiayi.</s>
     </seg>
     <seg type="verse" id="b.ACT.19.36">
      <s id="b.ACT.19.36.1">Warí, Núnaka Ashí aents nékainia asamtai atumsha itiatkatarum.</s>
      <s id="b.ACT.19.36.2">Túrarum Enentáimtsuk yajauch Túrawairap, Tímiayi.</s>
     </seg>
     <seg type="verse" id="b.ACT.19.37">
      <s id="b.ACT.19.37.1">Iimiatarum.</s>
      <s id="b.ACT.19.37.2">Ju aishman átum itiarumna nu, ii Yúsrin yajauch chicharkacharai.</s>
      <s id="b.ACT.19.37.3">Tura ni jeen yajauch awajsacharai.</s>
     </seg>
     <seg type="verse" id="b.ACT.19.38">
      <s id="b.ACT.19.38.1">Wats, Timitriu tura niijiai takainiana nu Tunáa Túramun ujaktai tusar wakeruiniakka pepru penkerin werishtinkiait.</s>
      <s id="b.ACT.19.38.2">Nuinkia Máimtek Iwiainiakartí.</s>
     </seg>
     <seg type="verse" id="b.ACT.19.39">
      <s id="b.ACT.19.39.1">Tura Chíkich chicham ákuinkia pénker iruntrarum iwiaratarum.</s>
     </seg>
     <seg type="verse" id="b.ACT.19.40">
      <s id="b.ACT.19.40.1">Kame ju Yamái Túrunamun nekaawar Rúmanmaya Kapitián "Ii uunt Kapitiántri yajauch awajsatai tusarum Túrachurmeash" turamchatjiash.</s>
      <s id="b.ACT.19.40.2">Warí, niisha "ṡUrukamtai charaatum ajarum?" takuisha, aimkiatin penké tujinkiattaji" Tímiayi.</s>
     </seg>
     <seg type="verse" id="b.ACT.19.41">
      <s id="b.ACT.19.41.1">Tura Papí-aint nuna tuasua amik "Aukete.</s>
      <s id="b.ACT.19.41.2">Wétarum" Tímiayi.</s>
     </seg>
    </div>
    <div type="chapter" id="b.ACT.20">
     <seg type="verse" id="b.ACT.20.1">
      <s id="b.ACT.20.1.1">Charaatum ajasua amikiarmatai Papru Yus-shuaran untsuk Yusnan jintintrataj tusa ikiaankarmiayi.</s>
      <s id="b.ACT.20.1.2">Tura áujas ikiuki Masetúnianam wémiayi.</s>
     </seg>
     <seg type="verse" id="b.ACT.20.2">
      <s id="b.ACT.20.2.1">Nú nunkanam Wekaráktak, Yus-shuaran jintintrar Ikiakárarmiayi.</s>
      <s id="b.ACT.20.2.2">Tura nuyasha Krisia nunkanam jeamiayi.</s>
     </seg>
     <seg type="verse" id="b.ACT.20.3">
      <s id="b.ACT.20.3.1">Nui menaintiu Nántuk pujusmiayi.</s>
      <s id="b.ACT.20.3.2">Tura nuyanka kanujai Siria nunkanam wétasa pujus Israer-shuar Chícham jurusman anturmamak "antsu nunkan Masetúnianmaani wetajai" Tímiayi.</s>
     </seg>
     <seg type="verse" id="b.ACT.20.4">
      <s id="b.ACT.20.4.1">Tura Piríanmaya aishman Súpater naartin Páprun atamprimiayi.</s>
      <s id="b.ACT.20.4.2">Tura Tisarúnikianmaya Aristárkusha Sekuntusha Tírpinmaya Kayusha Timiutéusha Asianmaya Tíkikiusha, Trújimiusha Ashí nu shuar Jiripius peprunam Páprun atampriarmiayi.</s>
     </seg>
     <seg type="verse" id="b.ACT.20.5">
      <s id="b.ACT.20.5.1">Túrawar niisha emki wear Trúas péprunam jeawarmiayi.</s>
     </seg>
     <seg type="verse" id="b.ACT.20.6">
      <s id="b.ACT.20.6.1">Tura iisha wakapruachu tanta yutai jisat amuukamtai, iisha Jiripius péprunmaya Jíinkir, kanunam enkemprar Masetúnia nunkanmaya Jíinkimji.</s>
      <s id="b.ACT.20.6.2">Tura senku tsawant nankaamasmanum emki wearmia nu amaiyankarmiaji Trúasnum.</s>
      <s id="b.ACT.20.6.3">Tura nuisha siati tsawant pujusarmiaji.</s>
     </seg>
     <seg type="verse" id="b.ACT.20.7">
      <s id="b.ACT.20.7.1">Tura tumintin Kíarai Jesukrístu Enentáimtusar Yurumátai tusar iruntrarmiaji.</s>
      <s id="b.ACT.20.7.2">Tura Papru Yus-shuaran jintintramiayi.</s>
      <s id="b.ACT.20.7.3">Kame Pápruka kashinkia wétin asa chichaa-chichaakua kashi ajapén ejemiayi.</s>
     </seg>
     <seg type="verse" id="b.ACT.20.8">
      <s id="b.ACT.20.8.1">Tura Yakí menaintiu Pátaranam, tesaamu ámia nui iruntrarmiaji.</s>
      <s id="b.ACT.20.8.2">Nuisha ji ekemarma Untsurí irunmiayi.</s>
     </seg>
     <seg type="verse" id="b.ACT.20.9">
      <s id="b.ACT.20.9.1">Tura nuisha natsa Eutikiu, aankamunam ayamas pujusmiayi.</s>
      <s id="b.ACT.20.9.2">Tura Papru ti esaram chichaakui nu Nátsasha kari pujumiayi.</s>
      <s id="b.ACT.20.9.3">Tumáa pujus kanaki Yakí Pátanmaya akaiki iniaamiayi.</s>
      <s id="b.ACT.20.9.4">Tura penké jakan Júsarmiayi.</s>
     </seg>
     <seg type="verse" id="b.ACT.20.10">
      <s id="b.ACT.20.10.1">Tura Papru akaatuki tsuntsumprua miniakkamiayi.</s>
      <s id="b.ACT.20.10.2">Tura Yus-shuaran chicharainiak "Ashamkairap.</s>
      <s id="b.ACT.20.10.3">Ataksha iwiaakui" Tímiayi.</s>
     </seg>
     <seg type="verse" id="b.ACT.20.11">
      <s id="b.ACT.20.11.1">Nuyá ataksha Papru wakamiayi.</s>
      <s id="b.ACT.20.11.2">Tura tantan puukar Yurumáwarmatai, tuke chichaa-chichaakua tsawantmarmiayi Papru.</s>
     </seg>
     <seg type="verse" id="b.ACT.20.12">
      <s id="b.ACT.20.12.1">Eutikiuncha iwiaakun ni jeen Júkiarmiayi.</s>
      <s id="b.ACT.20.12.2">Tura Ashí aents shiir Enentáimsarmiayi.</s>
     </seg>
     <seg type="verse" id="b.ACT.20.13">
      <s id="b.ACT.20.13.1">Wats, Papru Asun péprunam nunkan we jeatajtsa wakerimiayi.</s>
      <s id="b.ACT.20.13.2">Tura incha, átumka kanunam wétarum, turamkurin, iikia emkir wémaji Asunnum.</s>
     </seg>
     <seg type="verse" id="b.ACT.20.14">
      <s id="b.ACT.20.14.1">Nui Asunnum inkiunaikiar, Páprusha kanunam enkempramtai, Mitiríniniam jeamji.</s>
     </seg>
     <seg type="verse" id="b.ACT.20.15">
      <s id="b.ACT.20.15.1">Tura Nuyá Jíinkir, kashin tsawarar Sámus péprunam jeamji.</s>
      <s id="b.ACT.20.15.2">Tura nuyanka Trujiriunam jear ayampramji.</s>
      <s id="b.ACT.20.15.3">Nuyasha kashin tsawarar Miritiunam jeamji.</s>
     </seg>
     <seg type="verse" id="b.ACT.20.16">
      <s id="b.ACT.20.16.1">Pápruka Jerusarénnum wari wétajtsa wakerimiayi, Pintikiustís naartin Jístatin pachiinkiataj tusa.</s>
      <s id="b.ACT.20.16.2">Tuma asamtai, Asia nunkanam ti Núkap pujustinian nakitiak "Ipisiunam wéchattajai" Tímiayi.</s>
     </seg>
     <seg type="verse" id="b.ACT.20.17">
      <s id="b.ACT.20.17.1">Túrasha Papru tuke Miritiunam pujus, Ipisiunmaya Yus-shuara uuntrin winitiarum tusa untsukarmiayi.</s>
     </seg>
     <seg type="verse" id="b.ACT.20.18">
      <s id="b.ACT.20.18.1">Ni taarmatai Papru Tímiayi "Atumsha wi Asia nunkanam pujusan itiura Túraj nu nékarme.</s>
     </seg>
     <seg type="verse" id="b.ACT.20.19">
      <s id="b.ACT.20.19.1">Atumjai tuke tsawant pujumaj nui, nankaamantuchu Enentáimtumasan, uutchim winia Uuntrun takatrin takasmiajai.</s>
      <s id="b.ACT.20.19.2">Tura Israer-shuar yajauch awajtustinian wakerutainiain tuke takasmiajai.</s>
     </seg>
     <seg type="verse" id="b.ACT.20.20">
      <s id="b.ACT.20.20.1">Ashí pénker ana nu nekaatarum tusan mijiatrutsuk jintintiamjarme.</s>
      <s id="b.ACT.20.20.2">Iruntramarmena nui tura ankant ankant Atumí jeen pujumarmena nuisha Yus-Chichaman ujakmajrume, Tímiayi.</s>
     </seg>
     <seg type="verse" id="b.ACT.20.21">
      <s id="b.ACT.20.21.1">Tura Israer-shuarnasha Israer-shuarchancha Nútiksanak, enentai Yapajiárum Uunt Jesukrístu umirkatarum, Tímiajrume.</s>
     </seg>
     <seg type="verse" id="b.ACT.20.22">
      <s id="b.ACT.20.22.1">Tura Yamái Jerusarénnum wéajai, Yusa Wakaní Túrutkui.</s>
      <s id="b.ACT.20.22.2">Nuisha Túrunatana nunasha nekamatsuk wéajai.</s>
     </seg>
     <seg type="verse" id="b.ACT.20.23">
      <s id="b.ACT.20.23.1">Tura Yusa Wakaní iniakturkui juna nékajai, Ashí pepru wi jeattajna nui Enketátai tusar Nákarainiawai.</s>
      <s id="b.ACT.20.23.2">Tura ti Wáitsatniun nekapsattajai.</s>
     </seg>
     <seg type="verse" id="b.ACT.20.24">
      <s id="b.ACT.20.24.1">Kame wikia Jákashtajash.</s>
      <s id="b.ACT.20.24.2">Túrasha Warí winia itiurtawa.</s>
      <s id="b.ACT.20.24.3">Wikia Yusa jintiin warasan wekasataj tusan wakerajai.</s>
      <s id="b.ACT.20.24.4">Yusai wea-wéakuan Jáakun iniaisataj tajai.</s>
      <s id="b.ACT.20.24.5">Tura Nuyá takatan Uunt Jesus surusmia nuna pénker amuktaj tusan wakerajai.</s>
      <s id="b.ACT.20.24.6">Jes, Jesus chichartak "Yus Wáitnenkartana Nú chicham etserkata" turutchamka' Tímiayi.</s>
     </seg>
     <seg type="verse" id="b.ACT.20.25">
      <s id="b.ACT.20.25.1">`Tura, yatsurtiram, Ashí Yúsnan atumin paant ujakjarme.</s>
      <s id="b.ACT.20.25.2">Yamaikia Wíniaka atakka Wáitkiashtatrume.</s>
     </seg>
     <seg type="verse" id="b.ACT.20.27">
      <s id="b.ACT.20.27.1">Nekaatarum, Ashí Yusa wakeramurin wisha penké úurtsuk ujakjarme.</s>
      <s id="b.ACT.20.27.2">Tuma asamtai atumin Títiajtsan wakerajrume, Chikichík shuara Wakaní jinium wéakuisha wikia penké makuumashtatjai.</s>
     </seg>
     <seg type="verse" id="b.ACT.20.28">
      <s id="b.ACT.20.28.1">Tuma asamtai emka atumek iimiastarum.</s>
      <s id="b.ACT.20.28.2">Túrarum Nuyá Chíkich Yus-shuar iistarum.</s>
      <s id="b.ACT.20.28.3">Yus-shuaran Wáinin ajastarum tusa, Yusa Wakaní achirmakurme.</s>
      <s id="b.ACT.20.28.4">Yus-shuar ainia Núnaka ni numpejain Uunt Jesus sumakchakait.</s>
     </seg>
     <seg type="verse" id="b.ACT.20.29">
      <s id="b.ACT.20.29.1">Kame wi wématai, Chíkich Táartatui.</s>
      <s id="b.ACT.20.29.2">Núnaka nékajai.</s>
      <s id="b.ACT.20.29.3">Tura niisha, Yus-shuaran amukartajtsa wakeriartatui, uunt yawasha murikiun amuinia aintsan.</s>
     </seg>
     <seg type="verse" id="b.ACT.20.30">
      <s id="b.ACT.20.30.1">Túrasha nemartusarat tusar wakeruiniak atumiinian wait chichaman unuikiartin wantinkiartatui.</s>
     </seg>
     <seg type="verse" id="b.ACT.20.31">
      <s id="b.ACT.20.31.1">Tuma asamtai yatsurtiram, aneartarum.</s>
      <s id="b.ACT.20.31.2">Wisha Menaintiú uwitin tsawaisha Káshisha uutchim ankant ankant unuiniamajrumna nu kajinmatkiirap' Tímiayi.</s>
     </seg>
     <seg type="verse" id="b.ACT.20.32">
      <s id="b.ACT.20.32.1">`Pai, yamaikia, yatsuru, Yus Yáinmakarti.</s>
      <s id="b.ACT.20.32.2">Yusa anenkrattairi nékaitrumna Nú chichamsha kakarmaiti.</s>
      <s id="b.ACT.20.32.3">Nú chicham átum katsuarar kakaram wekasatniun yainmakarti.</s>
      <s id="b.ACT.20.32.4">Kame Nú chicham atumi Enentáin pujakui, Yus ni shuarin matsamsatniun anajmatramia nui pachiinkiattarme.</s>
     </seg>
     <seg type="verse" id="b.ACT.20.33">
      <s id="b.ACT.20.33.1">Wats, wisha Chikichkí shuara Kuítrin waririncha wakerutkachuitjai.</s>
     </seg>
     <seg type="verse" id="b.ACT.20.34">
      <s id="b.ACT.20.34.1">Antsu winia uwejrujai takasan wi atsummiaj nuna sumarmakmajai.</s>
      <s id="b.ACT.20.34.2">Tura winia írutkamuru atsumamurincha wiki sumakmiajai.</s>
      <s id="b.ACT.20.34.3">Nuka paant nékarme.</s>
     </seg>
     <seg type="verse" id="b.ACT.20.35">
      <s id="b.ACT.20.35.1">Kame átum takasrum, atsumainia nusha Yáintarum tusan jintintiajrume.</s>
      <s id="b.ACT.20.35.2">Wats, Uunt Jesusa chichame Enentáimsami.</s>
      <s id="b.ACT.20.35.3">"Achíana nujainkia nankaamas, Súana nuka shiir waraawai" Tíchamka" Tímiayi.</s>
     </seg>
     <seg type="verse" id="b.ACT.20.36">
      <s id="b.ACT.20.36.1">Nuna tuasua amik Papru tikishmarmiayi.</s>
      <s id="b.ACT.20.36.2">Tura Ashí niijiai iruntrarmia Nú shuar Yúsan áujsarmiayi.</s>
     </seg>
     <seg type="verse" id="b.ACT.20.38">
      <s id="b.ACT.20.38.1">Tura Papru nuik chichaak "Atakka Wáitkiashtatrume" tiniu asamtai, ti Kúntuts pujuiniak, uutchim Páprun miniaksarmiayi.</s>
      <s id="b.ACT.20.38.2">Túrawar kanunam ejeniarmiayi.</s>
     </seg>
    </div>
    <div type="chapter" id="b.ACT.21">
     <seg type="verse" id="b.ACT.21.1">
      <s id="b.ACT.21.1.1">Tura Nuyá Yus-shuar aujsa ikiukir kanunam enkempramji.</s>
      <s id="b.ACT.21.1.2">Tura ínkiuasmak Kus péprunam jeamji.</s>
      <s id="b.ACT.21.1.3">Tura kashin tsawarar Rútas péprunam jeamji.</s>
      <s id="b.ACT.21.1.4">Tura nuyanka Patara péprunam jeamji.</s>
     </seg>
     <seg type="verse" id="b.ACT.21.2">
      <s id="b.ACT.21.2.1">Tura nui Pataranam pujusar, Chíkich kanu Pinisia péprunam wea Wáinkiamji.</s>
      <s id="b.ACT.21.2.2">Túmakui nui enkemprar wémaji.</s>
     </seg>
     <seg type="verse" id="b.ACT.21.3">
      <s id="b.ACT.21.3.1">Nui wésar Chipri nunkaka Wáinkiamji.</s>
      <s id="b.ACT.21.3.2">Chíprikia menanmaani aa ikiuakur Sírianam jeamji.</s>
      <s id="b.ACT.21.3.3">Kánuka Tiru péprunam Jeá pujustiniuyi, Káarak Núkap ikiuktin akui.</s>
      <s id="b.ACT.21.3.4">Tuma asamtai iisha Tírunam jear kanunmaya Jíinkir péprunam wayamji.</s>
     </seg>
     <seg type="verse" id="b.ACT.21.4">
      <s id="b.ACT.21.4.1">Nui Yus-shuar Wáinkiar nuin siati tsawant pujusmaji.</s>
      <s id="b.ACT.21.4.2">Tura Yus-shuaran Yusa Wakaní ujakam Páprun chicharainiak "Jerusarénnumka wéchatniuitme" tiarmiayi.</s>
     </seg>
     <seg type="verse" id="b.ACT.21.5">
      <s id="b.ACT.21.5.1">Tura siati tsawant nankaamasmatai Jíinkimji.</s>
      <s id="b.ACT.21.5.2">Ashí Yus-shuar ármia nu Núwentuk uchirtiuk nemartamkamji, péprunam iniankatmaktiai tusar.</s>
      <s id="b.ACT.21.5.3">Káanmatkanam jear tikishmarar Yus áujsamji.</s>
     </seg>
     <seg type="verse" id="b.ACT.21.6">
      <s id="b.ACT.21.6.1">Tura nu amikiar nuinkia áujnaisar ikiukiarmaji.</s>
      <s id="b.ACT.21.6.2">Tura iikia kanunam enkemprakrin ninkia ni jeen waketkiarmiayi.</s>
     </seg>
     <seg type="verse" id="b.ACT.21.7">
      <s id="b.ACT.21.7.1">Iisha Tirunmaya entsak wea-wéakuar Turumáitianam nuin Jíintramji.</s>
      <s id="b.ACT.21.7.2">Tura nui jearsha Yusai yachi ármia nu chichasar nuin Chikichkí tsawant pujusmaji.</s>
     </seg>
     <seg type="verse" id="b.ACT.21.8">
      <s id="b.ACT.21.8.1">Kashin tsawarar Nuyá Jíinkir nunkan weri Sesaria péprunam jeamji.</s>
      <s id="b.ACT.21.8.2">Nui Jiripi jeen jear pujusmaji.</s>
      <s id="b.ACT.21.8.3">Jiripikia Yus-Chichaman etserniuyayi.</s>
      <s id="b.ACT.21.8.4">Nuik Jerusarénnum siati aishmankan Yusa takatrin Wáinkiarat tusar anaikiarmia Nú Jiripiiti.</s>
     </seg>
     <seg type="verse" id="b.ACT.21.9">
      <s id="b.ACT.21.9.1">Jiripisha kuatru nawantrin yarumkauyayi nuatnakchan.</s>
      <s id="b.ACT.21.9.2">Niisha Yusa chichamen etserin ármiayi.</s>
     </seg>
     <seg type="verse" id="b.ACT.21.10">
      <s id="b.ACT.21.10.1">Tura iisha Jiripi jeen Wárum tsawantak pujarin Jutía nunkanmaya aents Yusa etserniuri, Akapu Náartin Támiayi.</s>
     </seg>
     <seg type="verse" id="b.ACT.21.11">
      <s id="b.ACT.21.11.1">Niisha taa Papru emenmamkarin achikmiayi.</s>
      <s id="b.ACT.21.11.2">Tura achik ninki ni nawen tura uwejéncha jinkiamamiayi.</s>
      <s id="b.ACT.21.11.3">Nuna tura Tímiayi "Yusa Wakaní tawai, juna emenmamka nérenniurin Israer-aents Jútikia Jinkiáwar Israer-shuarchanum surukartatui, tawai" Tímiayi.</s>
     </seg>
     <seg type="verse" id="b.ACT.21.12">
      <s id="b.ACT.21.12.1">Iisha nu antukar Papru Tímiaji "Jerusarénnumka weep."</s>
      <s id="b.ACT.21.12.2">Sesarianmaya Yus-shuarsha Núnisan Páprun tiarmiayi.</s>
     </seg>
     <seg type="verse" id="b.ACT.21.13">
      <s id="b.ACT.21.13.1">Tutai Papru Tímiayi "ṡUrukamtai uutkuram winia Enentáirui Kúntuts awajtarum?</s>
      <s id="b.ACT.21.13.2">Tímiayi.</s>
      <s id="b.ACT.21.13.3">Wi Jesusna asamtai Jerusarénnum jinkiatainiakuisha Mántuiniakuisha ashamatsjai" Tímiayi.</s>
     </seg>
     <seg type="verse" id="b.ACT.21.14">
      <s id="b.ACT.21.14.1">Tura iisha Papru emetatai tukamar tujinkiar "wats, nuinkia Uunt Yus wakera nu Tímianak Atí" tiarmaji.</s>
     </seg>
     <seg type="verse" id="b.ACT.21.15">
      <s id="b.ACT.21.15.1">Nu tiri iniaisar iwiarnarar Jerusarénnum wémaji.</s>
     </seg>
     <seg type="verse" id="b.ACT.21.16">
      <s id="b.ACT.21.16.1">Chíprinmaya yaunchu Yus-shuar Manasun ni jeen Jerusarénnum takakuya nuna ikiatmastinian wakerimiayi.</s>
      <s id="b.ACT.21.16.2">Tuma asamtai Sesarianmaya ishichik Yus-shuar nemartamainiak Manasunnasha Júkiarmiayi.</s>
     </seg>
     <seg type="verse" id="b.ACT.21.17">
      <s id="b.ACT.21.17.1">Tura iisha Jerusarénnum jeawakrin, nui warasar Yus-shuar ti shiir áujtamsarmiaji.</s>
     </seg>
     <seg type="verse" id="b.ACT.21.18">
      <s id="b.ACT.21.18.1">Tura kashin tsawar Papru iimiak Jakupu jeen wémiaji.</s>
      <s id="b.ACT.21.18.2">Nuisha Yus-shuara uuntri matsamarmiayi.</s>
     </seg>
     <seg type="verse" id="b.ACT.21.19">
      <s id="b.ACT.21.19.1">Páprusha áujas amik, Israer-shuarchanum ni étsermajai Yus Túramia nuna Yámankamtaikniumia Jukí chikichkimias ujakar ujakar awajsamiayi.</s>
     </seg>
     <seg type="verse" id="b.ACT.21.20">
      <s id="b.ACT.21.20.1">Papru taman antukar "Yus ti pénkerchakait" tiarmiayi.</s>
      <s id="b.ACT.21.20.2">Tura Páprun ju chichaman tiarmiayi "Támena nu pénkeraiti, Yatsurú, Túrasha Israer-shuar Timiá Untsurí Yus-shuar ajasu ainiayat, "Ashí Muisais akupkamia nu umiktiniaitji" tuiniawai.</s>
     </seg>
     <seg type="verse" id="b.ACT.21.21">
      <s id="b.ACT.21.21.1">Nú arant yajaya aents taar, chichartamainiak "Pápruka Nusháa jintintiui, turamainiawai.</s>
      <s id="b.ACT.21.21.2">Israer-shuar Chíkich nunkanam pujuinia nuna Muisaisa akupkamuri umirkashtin Pápruka jintintiui, turamainiawai.</s>
      <s id="b.ACT.21.21.3">Israer-shuarti tsupirnaktin ana nu Túrashtinian tura Ashí Israer-shuar Túrutai iniaisatniun Papru imia Israer-shuaran jintintui, turamainiawai."</s>
     </seg>
     <seg type="verse" id="b.ACT.21.22">
      <s id="b.ACT.21.22.1">Wátsek, yatsuru, nuinkia itiurmainkit.</s>
      <s id="b.ACT.21.22.2">Ame Tátintrumin aents nekaawarka jui kajertamainiak Káutramkachartatuak.</s>
     </seg>
     <seg type="verse" id="b.ACT.21.23">
      <s id="b.ACT.21.23.1">Wats, antsu nuinkia, ju Túrata yatsuru.</s>
      <s id="b.ACT.21.23.2">Jui kuatru aishman Yúsan yaunchu tiarmia nuna umiktasa pujuiniawai.</s>
     </seg>
     <seg type="verse" id="b.ACT.21.24">
      <s id="b.ACT.21.24.1">Nii Júkiarta.</s>
      <s id="b.ACT.21.24.2">Túram niisha Muisais akupkamia nuna umikiar nijiaamainiakui, amesha nijiaamarta.</s>
      <s id="b.ACT.21.24.3">Núnismek Kuítniasha ni susatin ana nu amesha akikmatkarta.</s>
      <s id="b.ACT.21.24.4">Niisha Ashí umikiarmatai, ni intiashin awampratin áchattawak.</s>
      <s id="b.ACT.21.24.5">Nu aishmanka intiashin awampran Israer-aents Wáinkiar, anturtamkarainia nu, nekaschaiti, turamartatui.</s>
      <s id="b.ACT.21.24.6">Antsu, Pápruka Muisais akupkamia Tímianak Túrawai, turamartatui.</s>
     </seg>
     <seg type="verse" id="b.ACT.21.25">
      <s id="b.ACT.21.25.1">Túrasha yatsuru, nekaata, Israer-shuarcha Yus-shuarka Papí yaunchu akuptukmiaji.</s>
      <s id="b.ACT.21.25.2">Israer-shuarti Túratin ana nu Ashí mash Túratarum Tátsuji, tu aatramji.</s>
      <s id="b.ACT.21.25.3">Tura antsu namanken Máawar ántar-yusan susamu Yúashtiniaitrume, Tímiaji.</s>
      <s id="b.ACT.21.25.4">Tura numpasha umarchatniuitrume, kajemtikramusha Yúashtiniaitrume.</s>
      <s id="b.ACT.21.25.5">Tura tsanirmashtiniaitrume.</s>
      <s id="b.ACT.21.25.6">Tu aatramji" tiarmiayi.</s>
     </seg>
     <seg type="verse" id="b.ACT.21.26">
      <s id="b.ACT.21.26.1">Nuyá tiniu asamtai Papru Nú kuatru aishmankan Júkiarmiayi.</s>
      <s id="b.ACT.21.26.2">Tura kashin tsawarar Níimiak nijiaamararmiayi, Muisais timia Nútiksaran.</s>
      <s id="b.ACT.21.26.3">Tura Yúsan tiarmia nuna Wárik umiktinian tura Muisais timia nuna Yus Súsatniun ujaktajtsa Papru Yusa Uunt Jeen wayamiayi.</s>
     </seg>
     <seg type="verse" id="b.ACT.21.27">
      <s id="b.ACT.21.27.1">Túrasha nu siati tsawant amusattuk ajatemsai, Asianmaya Israer-aents Paprun Yusa Uunt Jeen pujan Wáinkiarmiayi.</s>
      <s id="b.ACT.21.27.2">Túrawar charaatum ajakiar Páprun achikiarmiayi.</s>
     </seg>
     <seg type="verse" id="b.ACT.21.28">
      <s id="b.ACT.21.28.1">Achikiar untsumainiak "Israer-Shuártiram iin Yáinmaktarum.</s>
      <s id="b.ACT.21.28.2">Ashí nunkanam Muisais akupkamurincha Israer-shuarti Túrutairincha, ju Yusa Uunt Jeencha yajauch chicharea nu achikji, tiarmiayi.</s>
      <s id="b.ACT.21.28.3">Warí, Kriaku aentsun Awayáshtinia nuna Awayá nujai Yamái ju Jeancha yajauch awajturmaji" tiarmiayi.</s>
     </seg>
     <seg type="verse" id="b.ACT.21.29">
      <s id="b.ACT.21.29.1">Jes, nuik Ipisiunmaya Trúpimiu Páprujai péprunam wekaan Wáinkiaruyi.</s>
      <s id="b.ACT.21.29.2">Wáinkiaru ásar, Yusa Uunt Jeen wayayi, tu Enentáimsar tiarmiayi.</s>
     </seg>
     <seg type="verse" id="b.ACT.21.30">
      <s id="b.ACT.21.30.1">Tuiniakui aents Ashí mash charaatum ajakiar tseke Táarmiayi.</s>
      <s id="b.ACT.21.30.2">Túrawar Páprun achikiar japirkutak Yusa Uunt Jeeya Jíikiarmiayi.</s>
      <s id="b.ACT.21.30.3">Túrawar Wáitincha Nú chichamaik epentrarmiayi.</s>
     </seg>
     <seg type="verse" id="b.ACT.21.31">
      <s id="b.ACT.21.31.1">Tura maatai tusar matsamtuiniai suntara Kapitiántri Jerusarénnumia aents Ashí charaatum ajainian antukmiayi.</s>
     </seg>
     <seg type="verse" id="b.ACT.21.32">
      <s id="b.ACT.21.32.1">Kapitiáncha ni suntarin tura sarjentuncha irur tseke weriarmiayi aents pujuarmia nui.</s>
      <s id="b.ACT.21.32.2">Aencha suntaran tura Kapitiánin Wáinkiar, Páprun Asutíniayat iniaisarmiayi.</s>
     </seg>
     <seg type="verse" id="b.ACT.21.33">
      <s id="b.ACT.21.33.1">Kapitiánka Páprun jeari achikmiayi.</s>
      <s id="b.ACT.21.33.2">Tura Jimiará jirujai jinkiamiayi.</s>
      <s id="b.ACT.21.33.3">Nuyasha aniasmiayi "ṡNiisha yait? ṡWarinia Túrait?"</s>
      <s id="b.ACT.21.33.4">Tímiayi.</s>
     </seg>
     <seg type="verse" id="b.ACT.21.34">
      <s id="b.ACT.21.34.1">Túrasha aencha Untsurí chichaman untsummiarmiayi.</s>
      <s id="b.ACT.21.34.2">Túmainiakui Kapitiáncha penké nekaachmiayi.</s>
      <s id="b.ACT.21.34.3">Tuma asamtai Páprunka suntar pujamunam Júkiarmiayi.</s>
     </seg>
     <seg type="verse" id="b.ACT.21.35">
      <s id="b.ACT.21.35.1">Tura suntar pujamunam Wáitiniam jeawar Páprun entsaki Júkiarmiayi aents Imiá kajerainia asamtai.</s>
     </seg>
     <seg type="verse" id="b.ACT.21.36">
      <s id="b.ACT.21.36.1">Tura aencha ukunmaani pataakar, Mantamnatí, tu untsummiarmiayi.</s>
     </seg>
     <seg type="verse" id="b.ACT.21.37">
      <s id="b.ACT.21.37.1">Tura Papru suntarnum Awayám, Páprusha Kapitiánin Kriaku chichamjai chichaak "Wi ishichik chichasaintjame" Tímiayi.</s>
      <s id="b.ACT.21.37.2">Tutai Kapitián chichaak "Warí, ṡamesha Kriaku chicham chichastin nékamek?</s>
      <s id="b.ACT.21.37.3">Tímiayi.</s>
     </seg>
     <seg type="verse" id="b.ACT.21.38">
      <s id="b.ACT.21.38.1">Nuinkia amesha ṡEjiptunmaya Shuárchakaitiam? ṡNuik kuatru mir (4000) aents, mankartin tutai atsamunam yaruakchamkam? ṡKapitiánjai meset najanataj tusa Túrachmakum?"</s>
      <s id="b.ACT.21.38.2">Tímiayi.</s>
     </seg>
     <seg type="verse" id="b.ACT.21.39">
      <s id="b.ACT.21.39.1">Tutai Papru Tímiayi "Núchaitjai.</s>
      <s id="b.ACT.21.39.2">Antsu wikia Israer aentsuitjai.</s>
      <s id="b.ACT.21.39.3">Sirisia nunkanam uunt pepru Tarsu Náartin ana nui akiiniaitjai.</s>
      <s id="b.ACT.21.39.4">Tura waitneasam ju aents chichastin tsankatrukta" Tímiayi.</s>
     </seg>
     <seg type="verse" id="b.ACT.21.40">
      <s id="b.ACT.21.40.1">Tura Kapitián, ayu, tutai, Papru watainium wajas, mitiat pujustarum tusa uwején takuimiayi.</s>
      <s id="b.ACT.21.40.2">Tura aents itiatkarmatai Israer-chichamjai chichasmiayi.</s>
     </seg>
    </div>
    <div type="chapter" id="b.ACT.22">
     <seg type="verse" id="b.ACT.22.1">
      <s id="b.ACT.22.1.1">Papru chichaak juna Tímiayi: "Yatsurtiram, tura uuntur árumna nu antuktarum.</s>
      <s id="b.ACT.22.1.2">Wikia Pápruitjai.</s>
      <s id="b.ACT.22.1.3">Kíishtumaktaj tusan Títiatjana nu waitneasrum anturtuktarum" Tímiayi.</s>
     </seg>
     <seg type="verse" id="b.ACT.22.2">
      <s id="b.ACT.22.2.1">Tura Papru Israer chichaman chichaakui, aents nuna antukar Nú nankaamas itiatkarmiayi.</s>
     </seg>
     <seg type="verse" id="b.ACT.22.3">
      <s id="b.ACT.22.3.1">Nui Papru chichaak "Wikia Israer-shuaraitjai.</s>
      <s id="b.ACT.22.3.2">Tarsu pepru Sirisia nunkanam ana nui akiiniaitjai.</s>
      <s id="b.ACT.22.3.3">Túmaitiatnak jui Jerusarénnum tsakaruitjai.</s>
      <s id="b.ACT.22.3.4">Tura unuikiartin Kamaríran chichamen unuimiaruitjai.</s>
      <s id="b.ACT.22.3.5">Tuma asan ii uuntri akupkarmia nuna Ashí umirkaitjai.</s>
      <s id="b.ACT.22.3.6">Tura átum Yamái Túrarmena nuna wisha Nútiksanak Yusna ana nuna tuke Enentáijiai wakerukuitjai.</s>
     </seg>
     <seg type="verse" id="b.ACT.22.4">
      <s id="b.ACT.22.4.1">Tura Jesusan umirkaru ármia nuna Máataj tusan pataatukni wekaimiajai.</s>
      <s id="b.ACT.22.4.2">Túran aishmankan nuwancha achikian sepunam enkeataj tusan Túrimiajai.</s>
     </seg>
     <seg type="verse" id="b.ACT.22.5">
      <s id="b.ACT.22.5.1">Israer-patri uuntrisha Israer-shuara uuntrisha Tamaskunam ii-shuar Susatá tusar papin ataktusar akuptukarmia nuna ninkia nékainiawai.</s>
      <s id="b.ACT.22.5.2">Jesusan umirkarun achikia ikiaankan jui Jerusarénnum Asutniáwarat tusan werimjai' Tímiayi.</s>
     </seg>
     <seg type="verse" id="b.ACT.22.6">
      <s id="b.ACT.22.6.1">`Tura wi Jintiá wéai Tamaskunam jeastatuk ajasai nantu tutupin ai aya aneachma nayaimpinmaya newaat wajantruntmiayi.</s>
     </seg>
     <seg type="verse" id="b.ACT.22.7">
      <s id="b.ACT.22.7.1">Túrunamtai wisha Nunká iniaarmajai.</s>
      <s id="b.ACT.22.7.2">Nuyanka chichaamun antukmajai.</s>
      <s id="b.ACT.22.7.3">Chichartak "Sauru, Sauru, ṡurukamtia Imiá pataaturam?" turutmiai.</s>
     </seg>
     <seg type="verse" id="b.ACT.22.8">
      <s id="b.ACT.22.8.1">Takui wi aniasmajai "ṡAmesha Yáitiam, Uunta?"</s>
      <s id="b.ACT.22.8.2">Tutai "Wikia Nasarétnumia Jesusaitjai.</s>
      <s id="b.ACT.22.8.3">Ame pataaturmena Núitjai" turutmiai.</s>
     </seg>
     <seg type="verse" id="b.ACT.22.9">
      <s id="b.ACT.22.9.1">Wijiai pujuarmia nu, newaat wajantun Wáinkiar ti ashamkarmai.</s>
      <s id="b.ACT.22.9.2">Túrasha ninkia Túrutun antukcharmai.</s>
     </seg>
     <seg type="verse" id="b.ACT.22.10">
      <s id="b.ACT.22.10.1">Tura wi Tímiajai "ṡNuinkia, Uunta, Warí itiurkattaj?"</s>
      <s id="b.ACT.22.10.2">Tímiajai.</s>
      <s id="b.ACT.22.10.3">Tutai Uunt chichartak "Wajakim Tamaskunam Wetá.</s>
      <s id="b.ACT.22.10.4">Nuisha ame Túrattamna nuna ujatmakartatui" turutmiai, Tímiayi.</s>
     </seg>
     <seg type="verse" id="b.ACT.22.11">
      <s id="b.ACT.22.11.1">Kame wikia Nú newaat ajakun iisan jiiru kusurmai.</s>
      <s id="b.ACT.22.11.2">Tuma asamtai winia tsaniakmar enkeki jurukiar Tamaskunam ejetiarmai' Tímiayi.</s>
     </seg>
     <seg type="verse" id="b.ACT.22.12">
      <s id="b.ACT.22.12.1">Papru tuke aujmatki wéawai. `Tura nui Tamaskunam aishman Ananías pujumai.</s>
      <s id="b.ACT.22.12.2">Niisha Yúsan aneak, Muisais akupkamia nuna umirkauyi.</s>
      <s id="b.ACT.22.12.3">Tura Nú péprunmaya Israer-shuar ármia nu niin pénker Enentáimtiarmiai.</s>
     </seg>
     <seg type="verse" id="b.ACT.22.13">
      <s id="b.ACT.22.13.1">Nú Ananías winia iirsataj tusa Támai.</s>
      <s id="b.ACT.22.13.2">Taa turutmai "Yatsuru Sauru, pénker iimtia."</s>
      <s id="b.ACT.22.13.3">Túrutkui Nú chichamaik pénker iimmiajai.</s>
      <s id="b.ACT.22.13.4">Túrunan Ananíasnasha Wáinkiamjai.</s>
     </seg>
     <seg type="verse" id="b.ACT.22.14">
      <s id="b.ACT.22.14.1">Tura Ananías chichaak "Iwiaaku Yus, winia wakeramurun nekartuat tusa winia Uchirnasha, tunaarinchaa nuna, iisat tusa, winia chichampruncha antukat tusa ámin yaunchu Yus anaitiamkaiti.</s>
     </seg>
     <seg type="verse" id="b.ACT.22.15">
      <s id="b.ACT.22.15.1">Amesha Papru, Yusna ana nu iisumna nusha antukumna nusha Ashí aents ujakartatme.</s>
     </seg>
     <seg type="verse" id="b.ACT.22.16">
      <s id="b.ACT.22.16.1">Tuma asamtai yamaisha ṡWarí Nákam?</s>
      <s id="b.ACT.22.16.2">Tunaarun Asakátrurat tusam Uunt Jesus Enentáimtusam weme ni Náari pachisam imiantia" turutmai.'</s>
     </seg>
     <seg type="verse" id="b.ACT.22.17">
      <s id="b.ACT.22.17.1">`Tura Jerusarénnum waketkin Yusa Uunt Jeen wémajai Yúsan áujsataj tusan.</s>
      <s id="b.ACT.22.17.2">Nui iimiarmajai.</s>
     </seg>
     <seg type="verse" id="b.ACT.22.18">
      <s id="b.ACT.22.18.1">Nui Jesus chichartak "Jui Jesusarénnum Wíi Túramur etserkattamna nuna antukchartatui.</s>
      <s id="b.ACT.22.18.2">Tuma asamtai wari Jíinkim Wetá" turutmiai.'</s>
     </seg>
     <seg type="verse" id="b.ACT.22.19">
      <s id="b.ACT.22.19.1">`Túrutkui wi Tímiajai "Túrasha Uunta, Juyá aents wi Israer-shuara iruntai jeen wayan Amin umirtamkarmia nuna nui matsatun achikian awatin sepunam enkeawarmia nuna nékainiawai.</s>
     </seg>
     <seg type="verse" id="b.ACT.22.20">
      <s id="b.ACT.22.20.1">Tura Nuyá Aminiu etserniun Estepankan Máiniakuisha wisha wajamjai.</s>
      <s id="b.ACT.22.20.2">Túruiniakui, "pénkeraiti" Tímiajai.</s>
      <s id="b.ACT.22.20.3">Nú arantcha ni pushirin iirsamjai" Tímiajai.'</s>
     </seg>
     <seg type="verse" id="b.ACT.22.21">
      <s id="b.ACT.22.21.1">`Túrasha Uunt Jesus winia turutmai "Wetá.</s>
      <s id="b.ACT.22.21.2">Israer-shuarcha matsatainia nui akupkatjame" turutmai" Tímiayi Papru.</s>
     </seg>
     <seg type="verse" id="b.ACT.22.22">
      <s id="b.ACT.22.22.1">Nui matsamarmia nu, Núnaka antukarka untsumtan Juáriarmiayi.</s>
      <s id="b.ACT.22.22.2">"Juka Mantamnatí. ṡUrukamtaik iwiaakusha pujusat?" tiarmiayi.</s>
     </seg>
     <seg type="verse" id="b.ACT.22.23">
      <s id="b.ACT.22.23.1">Tura aentska Paprun kajerainiak, ti untsumainiak pushirin tujaat ajapawar nunkancha nankimkiamaikia ajarmiayi.</s>
     </seg>
     <seg type="verse" id="b.ACT.22.24">
      <s id="b.ACT.22.24.1">Tura Kapitián nuna Wáiniak Páprun suntar pujamunam Awayámiayi.</s>
      <s id="b.ACT.22.24.2">Tura suntaran chicharuk "Atum Asutiárum aimtikiatarum. ṡUrukamtaik aents niin kajerainiak Imiá untsumainia?</s>
      <s id="b.ACT.22.24.3">Nekaatarum" Tímiayi.</s>
     </seg>
     <seg type="verse" id="b.ACT.22.25">
      <s id="b.ACT.22.25.1">Tura Páprun Asutiátai tusar Jinkiárar awajsam Pápruka Kapitiánin chicharuk "ṡRúmanmaya aents áyatik Asutiámniakait, ni Túramuri nekartsuk?"</s>
      <s id="b.ACT.22.25.2">Tímiayi.</s>
     </seg>
     <seg type="verse" id="b.ACT.22.26">
      <s id="b.ACT.22.26.1">Nuna Táman antuk Kapitiáncha uunt Kapitiánin ujaktaj tusa Werí chichaak "Maaj, Túrataj tamena nu anearta.</s>
      <s id="b.ACT.22.26.2">Ju aishman Rúmanam pachitkaiti" Tímiayi.</s>
     </seg>
     <seg type="verse" id="b.ACT.22.27">
      <s id="b.ACT.22.27.1">Nuna antuk uunt Kapitián Páprun Werí aniasmiayi "ṡAmesha nekasmek Rumanam pachitkaitiam?"</s>
      <s id="b.ACT.22.27.2">Tímiayi.</s>
      <s id="b.ACT.22.27.3">Tutai Papru "Ee" Tímiayi.</s>
     </seg>
     <seg type="verse" id="b.ACT.22.28">
      <s id="b.ACT.22.28.1">Tutai "Wikia ti Kuítian akikmakmiajai Rúmanam pachiinkiatniun" uunt Kapitián Tímiayi.</s>
      <s id="b.ACT.22.28.2">Tutai Papru Tímiayi "Túrasha winia aparka Rúmanam pachitkia asamtai, wisha Rúmanam pachiinkian akiiniaitjai" Tímiayi.</s>
     </seg>
     <seg type="verse" id="b.ACT.22.29">
      <s id="b.ACT.22.29.1">Nuna takui Páprun Asutiátaj tiarmia nuna Wárik iniaisar Jíiniar wearmiayi.</s>
      <s id="b.ACT.22.29.2">Tura imia uunt Kapitiáncha Rúmanam pachitkian Jinkiá asa ashamkamiayi.</s>
     </seg>
     <seg type="verse" id="b.ACT.22.30">
      <s id="b.ACT.22.30.1">Tuma asa kashin tsawar uunt Kapitián, urukamtaik Páprun Imiá kajerainia, nekaataj tusa wakerak Paprun Werí Jinkiámun atirmiayi.</s>
      <s id="b.ACT.22.30.2">Tura Israer-patri uuntrin Chíkich naamka armia Nújaisha ikiaankamiayi.</s>
      <s id="b.ACT.22.30.3">Tura nuinkia ni matsatmanum Páprun itiar ajapén awajsamiayi.</s>
     </seg>
    </div>
    <div type="chapter" id="b.ACT.23">
     <seg type="verse" id="b.ACT.23.1">
      <s id="b.ACT.23.1.1">Papru Israer-patri naamkarin úmamkes iis "Wíi shuartiram antuktarum.</s>
      <s id="b.ACT.23.1.2">Uchichik tuke yamaisha Yus iimmianum pénker wekainuitjai" Tímiayi.</s>
     </seg>
     <seg type="verse" id="b.ACT.23.2">
      <s id="b.ACT.23.2.1">Papru nuna takui Israer-patri uuntri Ananías, ni suntarin Paprui ayamas pujuarmia nuna "Wenunam awatiarum" Tímiayi.</s>
     </seg>
     <seg type="verse" id="b.ACT.23.3">
      <s id="b.ACT.23.3.1">Tutai Papru Tímiayi "Tsej, Jimiará chichamtinia Iimiatá, Yus amincha Asutiámattawai.</s>
      <s id="b.ACT.23.3.2">Muisais akupeana nuna umiatsui tusam yajauch turutattsam pujame.</s>
      <s id="b.ACT.23.3.3">Entá, ṡnuinkia urukamtia Muisais Tímia nuka iniaisam ame suntarum winia Asutiátarum tame?"</s>
      <s id="b.ACT.23.3.4">Tímiayi.</s>
     </seg>
     <seg type="verse" id="b.ACT.23.4">
      <s id="b.ACT.23.4.1">Tura nuna takui nui wajarmia nu Páprun tiarmiayi "ṡMaaj, amesha Patri uuntri Imiá yajauchisha chichaream?"</s>
     </seg>
     <seg type="verse" id="b.ACT.23.5">
      <s id="b.ACT.23.5.1">Tutai Papru Tímiayi "Yatsuru, wisha Patri uuntri áutskaitia Tíchamjai.</s>
      <s id="b.ACT.23.5.2">Nékaitkiunka Núnaka Tíchaajai.</s>
      <s id="b.ACT.23.5.3">Kame wisha nékajai, Yus-Chichamnum tawai "Atumí uuntri yajauch chicharkairap" tawai" Tímiayi.</s>
     </seg>
     <seg type="verse" id="b.ACT.23.8">
      <s id="b.ACT.23.8.1">Israer-aentsu uuntriya Jimiará írutka ármiayi.</s>
      <s id="b.ACT.23.8.2">Satuséu aents tura Nuyá Pariséu aents Nusháa írutkan Pápruka nekaamiayi.</s>
      <s id="b.ACT.23.8.3">Kame Satuséu aentska, jakamunmaya nantaktincha Yusa suntarisha aentsu Wakanísha tura iwianchcha atsawai, tiniu ármiayi.</s>
      <s id="b.ACT.23.8.4">Antsu Pariséu aentska, nuka Ashí awai, tiniu ármiayi.</s>
      <s id="b.ACT.23.8.5">Nuna Nekáa Papru kakantar chichaak "Wikia Pariséu aentsuitjai.</s>
      <s id="b.ACT.23.8.6">Wíi shuarsha Pariséu ainiawai.</s>
      <s id="b.ACT.23.8.7">Wikia Ashí shuar jakamunmaya ukunam nantaktin átatui tu jintiamun, nekaatai tusar itiariarmiayi" Tímiayi.</s>
      <s id="b.ACT.23.8.8">Tura Papru nuna takui Pariséu aents tura Satuséu aencha Nuámtak kajernaikiarmiayi.</s>
      <s id="b.ACT.23.8.9">Túrunawar Kánasaran Nusháa Nusháa Enentáimprarmiayi.</s>
     </seg>
     <seg type="verse" id="b.ACT.23.9">
      <s id="b.ACT.23.9.1">Nuinkia Ashí aents charaatum ajarmiayi.</s>
      <s id="b.ACT.23.9.2">Tura Israer-shuara jintinniuri Pariséunam írutka armia nu wajakiar tiarmiayi "Ju aishman tunaan penké Túrichuiti.</s>
      <s id="b.ACT.23.9.3">Yusa suntari Chíkich wakancha niin nekas chichaschamashi. ṡYa neka?" tiarmiayi.</s>
     </seg>
     <seg type="verse" id="b.ACT.23.10">
      <s id="b.ACT.23.10.1">Ti charaatum ajainiakui suntara Kapitiántri Páprun achiarchartimpiash tusa suntaran untsuk, "Jiiktiarum, Túrarum suntar pujamunam Awayátarum" Tímiayi.</s>
     </seg>
     <seg type="verse" id="b.ACT.23.11">
      <s id="b.ACT.23.11.1">Nuyá kashi Papru Uuntri mesekra ipiatuk "Kakaram ajasta, Papru.</s>
      <s id="b.ACT.23.11.2">Jui Jerusarénnum winia ujakarumna Núnismek Rúmanmasha ujaktatme" Tímiayi.</s>
     </seg>
     <seg type="verse" id="b.ACT.23.12">
      <s id="b.ACT.23.12.1">Nuyá kashin tsawarmatai Israer-aents Páprun maatai tusar chichaman jurusarmiayi.</s>
      <s id="b.ACT.23.12.2">"Papru Máachkurkia yurumtsuk tura penké úmutsuk matsamsattaji.</s>
      <s id="b.ACT.23.12.3">Máachrikia yajauchiniam yuminkramu atai" tiarmiayi.</s>
     </seg>
     <seg type="verse" id="b.ACT.23.13">
      <s id="b.ACT.23.13.1">Nuna tiarmia nuka kuarenta (40) nankaamas ármiayi.</s>
     </seg>
     <seg type="verse" id="b.ACT.23.14">
      <s id="b.ACT.23.14.1">Tura Israer-patri uuntrin tura Israer-aentsu uuntrincha weriar "Papru Máachkurkia penké yurumtsuk pujustatji.</s>
      <s id="b.ACT.23.14.2">Máachrikia yajauchiniam yuminkramu atai" taji.</s>
     </seg>
     <seg type="verse" id="b.ACT.23.15">
      <s id="b.ACT.23.15.1">Tuma asamtai Ashí Israer-patri naamkarijiai suntara Kapitiántri seatarum, Papru Tatí tusarum.</s>
      <s id="b.ACT.23.15.2">"Kashin Papru itiata, titiarum.</s>
      <s id="b.ACT.23.15.3">Papru tana nu iisha nekas nekaatai tusar wakeraji" titiarum.</s>
      <s id="b.ACT.23.15.4">Túrawakrumin iisha maatai tusar ninkia Táatsain Nákaktatji" tiarmiayi.</s>
     </seg>
     <seg type="verse" id="b.ACT.23.16">
      <s id="b.ACT.23.16.1">Tura Papru awe Nú chichaman antuk suntar pujamunam taa Páprun ujakmiayi.</s>
     </seg>
     <seg type="verse" id="b.ACT.23.17">
      <s id="b.ACT.23.17.1">Tuma asamtai Pápruka suntara Kapitiántrin untsuk "Ju uchi uunt Kapitiánnium jukitia.</s>
      <s id="b.ACT.23.17.2">Niisha chichaman takakui" Tímiayi.</s>
     </seg>
     <seg type="verse" id="b.ACT.23.18">
      <s id="b.ACT.23.18.1">Kapitiáncha uchin uunt Kapitiánnium ejé Tímiayi "Papru enkeamu pujana nu winia untsurak "Ju uchi uunt Kapitiánnium jukitia.</s>
      <s id="b.ACT.23.18.2">Chichaman takakui" Túrutui" Tímiayi.</s>
     </seg>
     <seg type="verse" id="b.ACT.23.19">
      <s id="b.ACT.23.19.1">Uunt Kapitiáncha Nú uchin enkeki arantach Jukí chicharuk "ṡWarí turuttiaj tame?"</s>
      <s id="b.ACT.23.19.2">Tímiayi.</s>
     </seg>
     <seg type="verse" id="b.ACT.23.20">
      <s id="b.ACT.23.20.1">Tutai uchi Tímiayi "Israer-aents Páprun chichaman jurusarai.</s>
      <s id="b.ACT.23.20.2">"Papru Túramuri ti paant nekaatai tusar kashin Israer-shuara uuntriin ejetarum" turamartatui.</s>
     </seg>
     <seg type="verse" id="b.ACT.23.21">
      <s id="b.ACT.23.21.1">Tura amesha nuna takui anturkaip.</s>
      <s id="b.ACT.23.21.2">Kuarenta (40) nankaamas Jintiá akirtua pujurainiawai.</s>
      <s id="b.ACT.23.21.3">Tura "Papru Máachkurkia yurumtsuk tura úmutsuk matsamsattaji" tuiniawai.</s>
      <s id="b.ACT.23.21.4">Tuma asamtai yamaisha ámin Tití tusa Nákarmainiawai" Tímiayi uchi.</s>
     </seg>
     <seg type="verse" id="b.ACT.23.22">
      <s id="b.ACT.23.22.1">Tura uunt Kapitiáncha uchin chicharuk "Ame Túrutmena nu Chíkich aents penké ujakaraip' Tímiayi.</s>
      <s id="b.ACT.23.22.2">Nuna ti, uchin akupkamiayi.</s>
     </seg>
     <seg type="verse" id="b.ACT.23.23">
      <s id="b.ACT.23.23.1">Nuyanka uunt Kapitiáncha Chíkich Kapitiánin Jímiaran Itiá chichaak "Urum, kashi ajapén ajastatuk ai, Untsurí suntar ikiaankarta.</s>
      <s id="b.ACT.23.23.2">Jimiará Sián (200) aya Náwek, setenta (70) kawainium eketka, Nuyá Chíkich Jimiará Sián (200) Nánkijiain Sesaria nunkanam wétin iwiarata.</s>
     </seg>
     <seg type="verse" id="b.ACT.23.24">
      <s id="b.ACT.23.24.1">Páprusha kawainium ekemkatin iwiarturta.</s>
      <s id="b.ACT.23.24.2">Túrarum pénkerak ejetarum akupin Piriksai" Tímiayi.</s>
     </seg>
     <seg type="verse" id="b.ACT.23.25">
      <s id="b.ACT.23.25.1">Tura niijiai ju chichaman aatrar akuptukmiayi:</s>
     </seg>
     <seg type="verse" id="b.ACT.23.26">
      <s id="b.ACT.23.26.1">"Ti pénker akupin Píriks, wikia Krautiu Rísias ju papin aatjame.</s>
     </seg>
     <seg type="verse" id="b.ACT.23.27">
      <s id="b.ACT.23.27.1">Israer-aents ju aishmankan maatai tusar wakeruiniak achikiarmiayi.</s>
      <s id="b.ACT.23.27.2">Tura niisha Rúmanmaya aentsuitkui wikia nuna nekaan suntarjai werin jukimjai.</s>
     </seg>
     <seg type="verse" id="b.ACT.23.28">
      <s id="b.ACT.23.28.1">Wikia ṡurukamtaik achikiaruit? tusan Israer-patri naamkarin jukimjai niin.</s>
     </seg>
     <seg type="verse" id="b.ACT.23.29">
      <s id="b.ACT.23.29.1">Páprunka ii uuntri akupkamurin umiatsui tusar niin kajeriarmiayi.</s>
      <s id="b.ACT.23.29.2">Pápruka yajauch Túrachu asa mantamnachminiuyayi.</s>
      <s id="b.ACT.23.29.3">Sepunmasha enkemachminiuyayi.</s>
     </seg>
     <seg type="verse" id="b.ACT.23.30">
      <s id="b.ACT.23.30.1">Tura wisha Israer-aents niin Máatniun chichaman jurusman nekaan amiin akuptajme.</s>
      <s id="b.ACT.23.30.2">Nuyasha niin kajerainia nunasha tajai "Atumsha Piriksai werum átum warinma kajerarum nu Títiarum" tajai.</s>
      <s id="b.ACT.23.30.3">Ayu.</s>
      <s id="b.ACT.23.30.4">Júchiniak Tájame."</s>
      <s id="b.ACT.23.30.5">Nuna tu aatar akuptukmiayi.</s>
     </seg>
     <seg type="verse" id="b.ACT.23.31">
      <s id="b.ACT.23.31.1">Tura suntarsha ni uunt Kapitiántri Tímia Nútiksaran Páprun kashi Júkiarmiayi Antipatris péprunam.</s>
     </seg>
     <seg type="verse" id="b.ACT.23.32">
      <s id="b.ACT.23.32.1">Kashin tsawarar suntar aya Náwek wearmia nuka waketrarmiayi.</s>
      <s id="b.ACT.23.32.2">Tura kawainium eketrainiaka Páprujai wearmiayi.</s>
     </seg>
     <seg type="verse" id="b.ACT.23.33">
      <s id="b.ACT.23.33.1">Sesaria péprunam jeawar papin Piriksan Súsarmiayi.</s>
      <s id="b.ACT.23.33.2">Tura Pápruncha nui ejeniarmiayi.</s>
     </seg>
     <seg type="verse" id="b.ACT.23.34">
      <s id="b.ACT.23.34.1">Akupniusha Papí aujsua amik Páprun aniasmiayi "Amesha, ṡTuí akiiniaitiam?"</s>
      <s id="b.ACT.23.34.2">Tutai "Sirisia nunkanmayaitjai" Tímiayi.</s>
     </seg>
     <seg type="verse" id="b.ACT.23.35">
      <s id="b.ACT.23.35.1">Nuna takui akupin Tímiayi "Wátskea kajertamainia nu taar turamainiakui anturkatjame" Tímiayi.</s>
      <s id="b.ACT.23.35.2">Tura nuyanka uunt akupin Erutisa jeen Awayá apujsamiayi, suntar iisarat tusa.</s>
     </seg>
    </div>
    <div type="chapter" id="b.ACT.24">
     <seg type="verse" id="b.ACT.24.1">
      <s id="b.ACT.24.1.1">Tura senku tsawant nankaamasai Israer-patri uuntri, ni naari Ananías, Sesarianam Támiayi.</s>
      <s id="b.ACT.24.1.2">Tura Israer-aentsu uuntri tura ti unuimiaru chichamtincha, ni naari Térturu nujai Táarmiayi.</s>
      <s id="b.ACT.24.1.3">Ju aents Páprun kajerainia ásar akupniunam wearmiayi.</s>
     </seg>
     <seg type="verse" id="b.ACT.24.2">
      <s id="b.ACT.24.2.1">Nui Páprun itiarmatai Térturu chichatan Juármiayi.</s>
      <s id="b.ACT.24.2.2">"Uunt akupin Píriks, amesha yaimiu asakmin iisha shiir matsatainiaji.</s>
      <s id="b.ACT.24.2.3">Tura Imiá neka asakmin Ashí aents Tímiatrusrik matsatainiaji.</s>
     </seg>
     <seg type="verse" id="b.ACT.24.3">
      <s id="b.ACT.24.3.1">Tuma asakmin iisha Ashí matsatmanum tuke tsawant ti shiir yuminsamajme, uunta.</s>
     </seg>
     <seg type="verse" id="b.ACT.24.4">
      <s id="b.ACT.24.4.1">Tura amesha ti Núkap chicham antuktin nakitiatspash.</s>
      <s id="b.ACT.24.4.2">Tuma asamtai antsu ishichik waitneasam anturtukta, Tímiayi.</s>
     </seg>
     <seg type="verse" id="b.ACT.24.5">
      <s id="b.ACT.24.5.1">Ju aishman Papru, sunkura utsukratniua Núniniaiti.</s>
      <s id="b.ACT.24.5.2">Niisha Ashí nunkanam mesetan najanatniun Israer aentsun Ikiakáiniaiti.</s>
      <s id="b.ACT.24.5.3">Tura Jesusa aentsri, Nasarénu tuinia nuna uuntrinti.</s>
     </seg>
     <seg type="verse" id="b.ACT.24.6">
      <s id="b.ACT.24.6.1">Nú arantcha Yusa Uunt Jeen yajauch awajsataj tusa pujuru Wáinkiar achikmaji.</s>
      <s id="b.ACT.24.6.2">Ii uuntri tana nujai métek Asutiátai tusar wakerimji.</s>
     </seg>
     <seg type="verse" id="b.ACT.24.7">
      <s id="b.ACT.24.7.1">Túrarin nuyanka Kapitián Rísias taa tapit achik jurutramkimiaji.</s>
     </seg>
     <seg type="verse" id="b.ACT.24.8">
      <s id="b.ACT.24.8.1">Tura atumek akupin Piriksai werum nui aujmatkatarum, turamaji, Tímiayi.</s>
      <s id="b.ACT.24.8.2">Tuma asamtai amesha Píriks, Papru aniasta.</s>
      <s id="b.ACT.24.8.3">Nuinkia ii Tájinia nu nekasaiti, nu nekaattame" Tímiayi Térturu.</s>
     </seg>
     <seg type="verse" id="b.ACT.24.9">
      <s id="b.ACT.24.9.1">Tura Israer-aents pujuarmia nu "Nekasaiti Ashí ni tana nu" tiarmiayi.</s>
     </seg>
     <seg type="verse" id="b.ACT.24.10">
      <s id="b.ACT.24.10.1">Nuyá Píriks, uwejejai, Papru chichasat tusa iniaktusmiayi.</s>
      <s id="b.ACT.24.10.2">Túram Papru Tímiayi "Amesha uunta, ju aentsu akupniuri ti Untsurí uwitin pujusuitme.</s>
      <s id="b.ACT.24.10.3">Tuma asamtai nuikia shiir Enentáimsan Páchitsuk chichastatjai.</s>
     </seg>
     <seg type="verse" id="b.ACT.24.11">
      <s id="b.ACT.24.11.1">Wats, wi Túramur nekartuata.</s>
      <s id="b.ACT.24.11.2">Yúsan áujsataj tusan Jerusarénnum wi wémajna nu tuse (12) tsawant nankaamasai.</s>
     </seg>
     <seg type="verse" id="b.ACT.24.12">
      <s id="b.ACT.24.12.1">Nuisha yajauch áujmatki weai Wáitkiacharmai.</s>
      <s id="b.ACT.24.12.2">Yusa Uunt Jeencha tura Israer-shuara aujtai jeencha tura pepru Jíntianmasha aentsnum Charáa Charáa Ajá wekaai penké Wáitkiacharmai, Tímiayi.</s>
     </seg>
     <seg type="verse" id="b.ACT.24.13">
      <s id="b.ACT.24.13.1">Ju aents jui matsatainia nu Wíniaka penké turutchamnia ainiawai.</s>
     </seg>
     <seg type="verse" id="b.ACT.24.14">
      <s id="b.ACT.24.14.1">Túrasha juna paant ujaajme.</s>
      <s id="b.ACT.24.14.2">Jesus yamarman Jintíana nuna Umíajai.</s>
      <s id="b.ACT.24.14.3">Kame Israer-aentska Wáitiaiti tuinia nuna wikia Umíajai.</s>
      <s id="b.ACT.24.14.4">Túrasha nuna Túran ii uuntri Yusri akupkamia nunak umiktasan pujajai.</s>
      <s id="b.ACT.24.14.5">Jes, Ashí Muisais aar akupkamia nuna tura Ashí Yúsnan yaunchu etserin aar akupkarmia nunasha uminiaitjai.</s>
     </seg>
     <seg type="verse" id="b.ACT.24.15">
      <s id="b.ACT.24.15.1">Tura jakaasha nantaktin átatui, tajai.</s>
      <s id="b.ACT.24.15.2">Warí, pénker aents Nútiksan yajauch aencha nantakiartatui imia Israer-shuar tuiniatsuk.</s>
      <s id="b.ACT.24.15.3">Tura wisha Nútiksanak Túrunatniuiti tajai.</s>
     </seg>
     <seg type="verse" id="b.ACT.24.16">
      <s id="b.ACT.24.16.1">Tura wisha tiniu asan, wikia winia Enentáirui Yus iimmianum makuumatsuk wekasataj tajai.</s>
      <s id="b.ACT.24.16.2">Tura aentsnumsha Nútiksanak penké makuumatsuk wekaajai' Tímiayi.</s>
     </seg>
     <seg type="verse" id="b.ACT.24.17">
      <s id="b.ACT.24.17.1">`Tura, uunta, Untsurí uwitin Chíkich Chíkich nunkanam wekaasuan amikian winia shuarui Támajai.</s>
      <s id="b.ACT.24.17.2">Kuítrinchan Kuítian susataj tusan tura Yusa Kuítrincha niin susataj tusan Támajai.</s>
     </seg>
     <seg type="verse" id="b.ACT.24.18">
      <s id="b.ACT.24.18.1">Túran wisha, Muisais jintinmia Nútiksanak nijiaamaran, Yusa Uunt Jeen pujumiajai.</s>
      <s id="b.ACT.24.18.2">Untsurí aents charaatum ajainiasha atsumiayi.</s>
      <s id="b.ACT.24.18.3">Nui wiki Pujái Asianmaya Israer-aents Wáitkiarmiayi.</s>
     </seg>
     <seg type="verse" id="b.ACT.24.19">
      <s id="b.ACT.24.19.1">Tura wi yajauch Túraitkuinkia winia Wáitkiarainia nu Táchatniukait ámin ujatmaktasa.</s>
     </seg>
     <seg type="verse" id="b.ACT.24.20">
      <s id="b.ACT.24.20.1">Túrachkuinkia jui pujuinia nu, Israer-patri naamkari matsatmanum wi pujumajna nui yajauch Túramun nékainiakka turutiarti.</s>
     </seg>
     <seg type="verse" id="b.ACT.24.21">
      <s id="b.ACT.24.21.1">Kame, ""jakamunmaya nantakminiaiti" tau asamtai makuurtiajtsarum pujarme" matsatmanum Tímiaj nujai turutchartimpiash.</s>
      <s id="b.ACT.24.21.2">Nú arantka yajauch Túramun penké nekartuacharmai" Tímiayi Papru.</s>
     </seg>
     <seg type="verse" id="b.ACT.24.22">
      <s id="b.ACT.24.22.1">Táman antuk Píriks, Kristu shuari Túramun paant Nekáa, aanik iniaisamiayi.</s>
      <s id="b.ACT.24.22.2">"Antsu Kapitián Risias Támatai nuinkia nu chichaman nekaatjai" Tímiayi.</s>
     </seg>
     <seg type="verse" id="b.ACT.24.23">
      <s id="b.ACT.24.23.1">Tura Nuyá suntara Kapitiántrin chichaak "Ju Pápruka tuke emetnati.</s>
      <s id="b.ACT.24.23.2">Tura ishichkikia ankant apujsatarum.</s>
      <s id="b.ACT.24.23.3">Tura Nuyá ni amikri taa Yáintaj takui suritkiairap" Tímiayi.</s>
     </seg>
     <seg type="verse" id="b.ACT.24.24">
      <s id="b.ACT.24.24.1">Tura Nuyá Chíkich tsawantai ataksha Píriks ni nuwejai Tursirajai Támiayi.</s>
      <s id="b.ACT.24.24.2">Núwenka Israer-shuarauyayi.</s>
      <s id="b.ACT.24.24.3">Pírikska "Papru itiatarum" Tímiayi.</s>
      <s id="b.ACT.24.24.4">Papru Jesukrístunun étserkui antimiayi.</s>
     </seg>
     <seg type="verse" id="b.ACT.24.25">
      <s id="b.ACT.24.25.1">Tura Pápruka yajauchiniam wekasashtincha naka wekasatniuncha, tura ukunam Yus Tunáa aentsnaka Asutiátniuiti takui Piríkska ashamak Tímiayi "Antsu yamaikia Máakete.</s>
      <s id="b.ACT.24.25.2">Tura ataksha wi ankant pujakun untsukmijiam" Tímiayi.</s>
     </seg>
     <seg type="verse" id="b.ACT.24.26">
      <s id="b.ACT.24.26.1">Tura, ankant ajastaj tusa Papru Kuítian akirkashtimpiash, tu Enentáimias, Píriks tuke Untsúu wémiayi, chichastai tusa.</s>
     </seg>
     <seg type="verse" id="b.ACT.24.27">
      <s id="b.ACT.24.27.1">Tura nuyanka Jimiará Uwí nankaamasmatai Píriks akupin Náamkamu ajapnamiayi.</s>
      <s id="b.ACT.24.27.2">Tura Chíkich aents, ni naari Pursiu Jistu akupin Náamkamiayi.</s>
      <s id="b.ACT.24.27.3">Tura Pírikska, Israer-aents pénker Enentáimtursarat tusa wakerak, Páprun sepunam tuke ikiukmiayi.</s>
     </seg>
    </div>
    <div type="chapter" id="b.ACT.25">
     <seg type="verse" id="b.ACT.25.1">
      <s id="b.ACT.25.1.1">Jístusha akupkatin takatan nankaamataj tusa Sesaria péprunam Támiayi.</s>
      <s id="b.ACT.25.1.2">Tura Menaintiú tsawant nankaamasmatai Nuyá we Jerusarénnum jeamiayi.</s>
     </seg>
     <seg type="verse" id="b.ACT.25.2">
      <s id="b.ACT.25.2.1">Nuisha Israer-patri uuntri tura Israer-aentsu penkerisha Páprun tsanumprurtai tusar Jístun weriarmiayi.</s>
     </seg>
     <seg type="verse" id="b.ACT.25.3">
      <s id="b.ACT.25.3.1">Tura tiarmiayi "Waitneasam Páprusha Jerusarénnum akupkata" tiarmiayi.</s>
      <s id="b.ACT.25.3.2">Jintiá maatai tusar wakeruiniak nuna tiarmiayi.</s>
     </seg>
     <seg type="verse" id="b.ACT.25.4">
      <s id="b.ACT.25.4.1">Tutai Jistu Tímiayi "Atsá.</s>
      <s id="b.ACT.25.4.2">Páprusha Sesaria péprunam sepunam enkeamu pujawai.</s>
      <s id="b.ACT.25.4.3">Tura wikia nui Wárik waketkittiajai" Tímiayi.</s>
     </seg>
     <seg type="verse" id="b.ACT.25.5">
      <s id="b.ACT.25.5.1">Nuyá niin Tímiayi "Atumsha penkeri árumna nu, wijiai Sesarianam wétiniaitrume.</s>
      <s id="b.ACT.25.5.2">Tura Nú aishmanka tunaari ákuinkia nuisha Títiniaitrume" Tímiayi.</s>
     </seg>
     <seg type="verse" id="b.ACT.25.6">
      <s id="b.ACT.25.6.1">Jístuka Jerusarénnum ishichik tsawant pujusmiayi.</s>
      <s id="b.ACT.25.6.2">Kame uchu tsawant tura tias tsawantcha pujuschiawash.</s>
      <s id="b.ACT.25.6.3">Nuyá ataksha Sesarianam waketkimiayi.</s>
      <s id="b.ACT.25.6.4">Tura nui Jeá kashin tsawar, akupin pujutainium pujus "Papru itiatarum" Tímiayi.</s>
     </seg>
     <seg type="verse" id="b.ACT.25.7">
      <s id="b.ACT.25.7.1">Tura Papru wayamtai, Israer-aents Jerusarénnumia taarmia nu Káunkarmiayi.</s>
      <s id="b.ACT.25.7.2">Túrawar ti nukap chichainiak "Tunáa Túraiti Pápruka" tu tiarmiayi.</s>
      <s id="b.ACT.25.7.3">Túrasha penké uyumamtikiacharmiayi.</s>
     </seg>
     <seg type="verse" id="b.ACT.25.8">
      <s id="b.ACT.25.8.1">Pápruka chichamprumak Tímiayi "Wisha tunaan penké Túrachuitjai.</s>
      <s id="b.ACT.25.8.2">Israera uuntri aarmarincha umirkaruitjai.</s>
      <s id="b.ACT.25.8.3">Tura Yusa Uunt Jeencha yajauch awajsachuitjai.</s>
      <s id="b.ACT.25.8.4">Tura uunt Kapitiánniasha yajauch penké chicharkachuitjai" Tímiayi.</s>
     </seg>
     <seg type="verse" id="b.ACT.25.9">
      <s id="b.ACT.25.9.1">Jístuka Israer-aents pénker Enentáimtursarat tusa wakerak, Páprun Tímiayi "Wakerakminkia Jerusarénnum Wemí.</s>
      <s id="b.ACT.25.9.2">Wisha nui ame Túramurmin nekaatjai" Tímiayi.</s>
     </seg>
     <seg type="verse" id="b.ACT.25.10">
      <s id="b.ACT.25.10.1">Tutai Papru Tímiayi "Amesha paant nékame, Israer-aentsnum tunaan penké Túrachjai.</s>
      <s id="b.ACT.25.10.2">Tuma asamtai Rúmanmaya uunt akupniun wisha winia Túramurun ujaktiniaitjai, nekartuati tusan.</s>
     </seg>
     <seg type="verse" id="b.ACT.25.11">
      <s id="b.ACT.25.11.1">Wisha jakamnia Tímianu Tunáa Túranka, Jákatniuncha ashamatsjai.</s>
      <s id="b.ACT.25.11.2">Tura antsu turutainia nu nekaschaitkiuinkia Wíniaka Israer-shuarnum surunkachminiaitjai tajai.</s>
      <s id="b.ACT.25.11.3">Tuma asamtai seajme, Wíi Túramun uunt akupin Sésar nekartuati" Tímiayi.</s>
     </seg>
     <seg type="verse" id="b.ACT.25.12">
      <s id="b.ACT.25.12.1">Tutai, Nuyá ni írutramurijiai chichasua amik, Jistu Páprun Tímiayi "Uunt akupniui wétaj tusam seame.</s>
      <s id="b.ACT.25.12.2">Tuma asamtai nui wétatme" Tímiayi.</s>
     </seg>
     <seg type="verse" id="b.ACT.25.13">
      <s id="b.ACT.25.13.1">Tura ishichik tsawant nankaamasmatai akupin Akripia ni nuwejai Pirinísejai Jístun áujsataj tusa Sesarianam wearmiayi.</s>
     </seg>
     <seg type="verse" id="b.ACT.25.14">
      <s id="b.ACT.25.14.1">Tura untsuri tsawant pujusarmiayi.</s>
      <s id="b.ACT.25.14.2">Tura nui pujuiniai Jístuka Papru Túrunamun akupniun ujaak Tímiayi "Jui aishman pujawai.</s>
      <s id="b.ACT.25.14.3">Píriks niin achik enkea ikiukmiayi, Tímiayi.</s>
     </seg>
     <seg type="verse" id="b.ACT.25.15">
      <s id="b.ACT.25.15.1">Kame wikia Jerusarénnum Pujái Israer-patri uuntri tura Israer-aentsu uuntrisha, Papru yajauchin Túraiti tusar Káutrukarmiayi, Tímiayi.</s>
      <s id="b.ACT.25.15.2">Mantamnati tusam akupkata, tu seattiarmiayi.</s>
     </seg>
     <seg type="verse" id="b.ACT.25.16">
      <s id="b.ACT.25.16.1">Takui wi Tímiajai "Iisha Rúmanmaya aentstikia Chícham nékatsuk, mantamnati tusar akupeatsji.</s>
      <s id="b.ACT.25.16.2">Tsanumpruinia nu, emka Táartin ainiawai.</s>
      <s id="b.ACT.25.16.3">Tura Nuyá chichamprumatsain mantamnati tusar akupeatsji iisha" Tímiajai.</s>
     </seg>
     <seg type="verse" id="b.ACT.25.17">
      <s id="b.ACT.25.17.1">Tiniu asan, Táarmatai, wikia Nákatsuk kashin tsawaran akupin pujutainium pujusan, Papru itiatarum tusan akupkamjai.</s>
     </seg>
     <seg type="verse" id="b.ACT.25.18">
      <s id="b.ACT.25.18.1">Tura Páprun tsanumprurtai tusar taar chichainiaksha, wi Enentáimmiajna Núnaka Tícharmiayi.</s>
     </seg>
     <seg type="verse" id="b.ACT.25.19">
      <s id="b.ACT.25.19.1">Antsu áyatik Yus umirkar Túmatairin Papru nuna Túrachai, tiarmiayi.</s>
      <s id="b.ACT.25.19.2">Tura nuyasha aishman Jesus naartin nantaki iwiaakui tawai Pápruka, tiarmiayi.</s>
      <s id="b.ACT.25.19.3">Nunak tiarmiayi.</s>
     </seg>
     <seg type="verse" id="b.ACT.25.20">
      <s id="b.ACT.25.20.1">Tura wikia Nú chichaman Túratniun nékachu asan, Páprun aniasmajai "ṡAmesha Jerusarénnum wétaj tusam wakeramek?</s>
      <s id="b.ACT.25.20.2">Nui nu chichaman nekartamawarti" Tímiajai.</s>
     </seg>
     <seg type="verse" id="b.ACT.25.21">
      <s id="b.ACT.25.21.1">Túrasha "Atsá.</s>
      <s id="b.ACT.25.21.2">Juin pujustajai.</s>
      <s id="b.ACT.25.21.3">Rúmanmaya uunt akupin Akustu Sésar nekartuati" Tímiayi Papru.</s>
      <s id="b.ACT.25.21.4">Takui, "nuinkia tuke sepunam Pujustá.</s>
      <s id="b.ACT.25.21.5">Tura wi ukunam uunt akupniun akuptuktatjame" Tímiajai" Tímiayi Jistu.</s>
     </seg>
     <seg type="verse" id="b.ACT.25.22">
      <s id="b.ACT.25.22.1">Nuyá Akripia chichaak "Wisha itiursanak nu aishman chichaamun anturkaj" Tímiayi.</s>
      <s id="b.ACT.25.22.2">Tutai Jistu Tímiayi "Amesha kashinkia anturkattame".</s>
     </seg>
     <seg type="verse" id="b.ACT.25.23">
      <s id="b.ACT.25.23.1">Tura kashin tsawar Akripia Pirinísejai taar, iwiaa-iwiarmamu ajas wayawarmiayi.</s>
      <s id="b.ACT.25.23.2">Suntara uuntrijiai tura Nú péprunmaya uuntrijiai wayawarmiayi.</s>
      <s id="b.ACT.25.23.3">Tura nui Jistu, "Papru itiatarum" Tímiayi.</s>
     </seg>
     <seg type="verse" id="b.ACT.25.24">
      <s id="b.ACT.25.24.1">Tura Papru Támatai Jistu Tímiayi "Uunt Akripia, tura Ashí aentstiram matsatrumna nu, pai, ju aishman iistarum.</s>
      <s id="b.ACT.25.24.2">Ti Untsurí Israer-aents Jerusarénnumsha tura jui Sesarianmasha ju aishmankan Páprun kajerainiak yajauch chichartuiniawai.</s>
      <s id="b.ACT.25.24.3">Tura tuke iniaitsuk, mantamnatniuiti, turutainiawai.</s>
     </seg>
     <seg type="verse" id="b.ACT.25.25">
      <s id="b.ACT.25.25.1">Túrasha Wíjiainkia Tunáa jakamnianka Túrachuiti.</s>
      <s id="b.ACT.25.25.2">Kame niisha "uunt akupin Akustu Sésar nekartuati" takui, wisha niin akupkataj tusan wakerajai.</s>
     </seg>
     <seg type="verse" id="b.ACT.25.26">
      <s id="b.ACT.25.26.1">Tura wariniak uunt akupniun aatrataj nuna nékachu asan, Páprun atumin itiarjarme.</s>
      <s id="b.ACT.25.26.2">Tura nekaska, Akripia, ame iniasta tusan itiarjame.</s>
      <s id="b.ACT.25.26.3">Túrawakmin wi wariniak aartaj nuna nekaatjai.</s>
     </seg>
     <seg type="verse" id="b.ACT.25.27">
      <s id="b.ACT.25.27.1">Warí wisha, ni yajauch Túramurin aattsuk, uunt akupniunam akupkashtiniaitjai" Tímiayi.</s>
     </seg>
    </div>
    <div type="chapter" id="b.ACT.26">
     <seg type="verse" id="b.ACT.26.1">
      <s id="b.ACT.26.1.1">Jistu nuna tutai Akripia Páprun Tímiayi "Wats, amesha tu timi chichamprumakta" Tímiayi.</s>
      <s id="b.ACT.26.1.2">Tutai Papru uweje Takuí chichatan juarmiayi.</s>
     </seg>
     <seg type="verse" id="b.ACT.26.3">
      <s id="b.ACT.26.3.1">Chichaak Tímiayi "Uunt Akripia, ii Israer-shuarti Túrutai ainia nu amesha nékame.</s>
      <s id="b.ACT.26.3.2">Tura Ashí ii chicharnaiyajnia nusha nékame.</s>
      <s id="b.ACT.26.3.3">Tuma asamtai Yamái wisha ámin chichamprumaktaj tau asan shiir Enentáimjai.</s>
      <s id="b.ACT.26.3.4">Israer-aents turutainia nuna mash ujaktatjame.</s>
      <s id="b.ACT.26.3.5">Waitneasam pénker anturtukta' Tímiayi.</s>
     </seg>
     <seg type="verse" id="b.ACT.26.4">
      <s id="b.ACT.26.4.1">`Wi úchichik winia nunkarui tura Jerusarénnumsha pujusan wi Túramajna nuna Ashí Wíi aents Israer ainia nu nékainiawai.</s>
     </seg>
     <seg type="verse" id="b.ACT.26.5">
      <s id="b.ACT.26.5.1">Pariséu ajasan, ni akupeamurin itiurchat ain Ashí takamtsuk tuke umirniuitjai.</s>
      <s id="b.ACT.26.5.2">Nunasha nékainiawai tura wakeruiniakka etserkamnia aintui.</s>
     </seg>
     <seg type="verse" id="b.ACT.26.6">
      <s id="b.ACT.26.6.1">Túrasha wikia, jakamunmaya nantaktin átatui, tiniu asamtai Wíniaka emetruawar itiariarmiayi.</s>
      <s id="b.ACT.26.6.2">Túrasha Núnaka Yuska ii uuntrin yaunchu Tímiayi.</s>
      <s id="b.ACT.26.6.3">Yus Tímia nuna Túrunattawai wisha tiniu asamtai itiariarmiayi, Tímiayi.</s>
     </seg>
     <seg type="verse" id="b.ACT.26.7">
      <s id="b.ACT.26.7.1">Tura Ashí mash Israer-shuarti, tuse (12) aents matsatka ájinia nu, ju nantaktin chichaman Yus Tímia nuna Túrunati tusar Nákainiaji.</s>
      <s id="b.ACT.26.7.2">Tuma asar Yus áujkur~i, tsawaisha Káshisha Nú Enentáimtuiniaji.</s>
      <s id="b.ACT.26.7.3">Tura wisha Nú chichamnak Enentáimta asamtai Wíniaka kajertuiniawai, uunt Akripia.</s>
     </seg>
     <seg type="verse" id="b.ACT.26.8">
      <s id="b.ACT.26.8.1">Warí, atumsha "Yus jakancha iniantkimniaiti" Tátsurmek' Tímiayi.</s>
     </seg>
     <seg type="verse" id="b.ACT.26.9">
      <s id="b.ACT.26.9.1">`Tura wisha Yáunchuka Nasarétnumia Jesusnan umirkaruka kajerkatniuiti, tu Enentáimniuyajai.</s>
     </seg>
     <seg type="verse" id="b.ACT.26.10">
      <s id="b.ACT.26.10.1">Tura Jerusarénnum Yus-shuar ármia nuna kajerkarmiajai.</s>
      <s id="b.ACT.26.10.2">Israer-patri uuntri chichamejai Untsurí aentsun Jesusnan umirkarmia nuna sepunam enkeamiajai.</s>
      <s id="b.ACT.26.10.3">Tura Nú shuaran Máiniakuisha wikia pénkeraiti tu wémiajai.</s>
     </seg>
     <seg type="verse" id="b.ACT.26.11">
      <s id="b.ACT.26.11.1">Tura Israer-shuara iruntai jeen wayan ti Asutiármiajai, Jesusnan umirkatniun iniaisarat tusan.</s>
      <s id="b.ACT.26.11.2">Tura Imiá kajerkaran Chíkich nunkanmasha pataatu wearmiajai achiktaj tusan' Tímiayi.</s>
     </seg>
     <seg type="verse" id="b.ACT.26.12">
      <s id="b.ACT.26.12.1">`Tura Israer-patri uuntri tsankatrukmatai, papin ni surusarmia nujai, Tamasku péprunam wétaj tusan Jíinkimiajai.</s>
     </seg>
     <seg type="verse" id="b.ACT.26.13">
      <s id="b.ACT.26.13.1">Tura, uunta, nantu tutupin ai, Jintiá wéai newaat ajaki ti Tsáapin, Tsawái nantujai nankaamas etsantrutramiayi.</s>
      <s id="b.ACT.26.13.2">Tura wijiai wearmia nunasha Núnisaran etsantrurarmiayi.</s>
     </seg>
     <seg type="verse" id="b.ACT.26.14">
      <s id="b.ACT.26.14.1">Tura Túrunamtai Ashí Nunká tepetar Wáinkiarmiaji.</s>
      <s id="b.ACT.26.14.2">Wiki Israer-chichamjai Túrutun antukmajai "Sauru, Sauru, ṡurukamtai Imiá pataaturam?</s>
      <s id="b.ACT.26.14.3">Amek Enentáimin yajauch awajmamsame, Wáaka sankanmiak numin ijiuma Núnismek.</s>
      <s id="b.ACT.26.14.4">Wíi aents kajera asam Túruname" turutmai.'</s>
     </seg>
     <seg type="verse" id="b.ACT.26.15">
      <s id="b.ACT.26.15.1">`Túrutkui wisha "ṡAmesha Yáitiam, Uunta?"</s>
      <s id="b.ACT.26.15.2">Tímiajai.</s>
      <s id="b.ACT.26.15.3">Tutai Uunt turutmai "Wisha Jesusaitjai, ame pataatamna Núitjai.</s>
     </seg>
     <seg type="verse" id="b.ACT.26.16">
      <s id="b.ACT.26.16.1">Tura nantakim wajaktia.</s>
      <s id="b.ACT.26.16.2">Winia takartusminiam tusan wantintiukjame.</s>
      <s id="b.ACT.26.16.3">Tura ame Wáinkiamna nusha etserkattame.</s>
      <s id="b.ACT.26.16.4">Tura ukunam wantintiuktatjame.</s>
      <s id="b.ACT.26.16.5">Wáinkiatamna nusha etserkamnium, turutmai.</s>
     </seg>
     <seg type="verse" id="b.ACT.26.17">
      <s id="b.ACT.26.17.1">Tura nuyasha turutmai, Wats yamaisha Israer-shuarchanum akupkatjame.</s>
      <s id="b.ACT.26.17.2">Tura Israer-shuar kajertamainiakuisha, tura Chíkich aents kajertamainiakuisha ayampruktatjame, turutmai.</s>
     </seg>
     <seg type="verse" id="b.ACT.26.18">
      <s id="b.ACT.26.18.1">Pénker jintintiata tusan akupeajme.</s>
      <s id="b.ACT.26.18.2">Kame aencha kiritniumia Jíinkiar Tsáapninium wekasarat tusan, tura iwianchin umirtsuk Yúsan umirkarat tusan akupeajme.</s>
      <s id="b.ACT.26.18.3">Tura Winia Enentáimtursarmatai Wisha ni tunaarin tsankurattajai.</s>
      <s id="b.ACT.26.18.4">Nuna Túran Yusna ajasaru ainiana nujai apujsattajai."</s>
      <s id="b.ACT.26.18.5">Nuna Jesus turutmai' Tímiayi.</s>
     </seg>
     <seg type="verse" id="b.ACT.26.19">
      <s id="b.ACT.26.19.1">`Tuma asamtai, uunt Akripia, Uunt Jesus nayaimpinmaya wantintiurak turutmia nuna umirkataj tusan pujajai.</s>
     </seg>
     <seg type="verse" id="b.ACT.26.20">
      <s id="b.ACT.26.20.1">Enentai Yapajiáwar Yus-shuar ajastinian, emka Tamaskunam pujuarmia nuna ujakarmiajai.</s>
      <s id="b.ACT.26.20.2">Tura nuyasha Jerusarénnumian, Jutía nunkanmayancha tura Nútiksanak Israer-shuarchancha nuna ujakarmiajai.</s>
      <s id="b.ACT.26.20.3">Tura ujainiakun "Yus-shuar ajasmarum paant ajasat tusarum, pénker Túratarum" Tímiajai Ashí shuaran.</s>
     </seg>
     <seg type="verse" id="b.ACT.26.21">
      <s id="b.ACT.26.21.1">Tura wi Yusa Uunt Jeen Pujái, Israer-shuar achirkar emetruawar Mántuatai Tukamá tujintrukarmiayi, Yus winia yaintiu asamtai.</s>
     </seg>
     <seg type="verse" id="b.ACT.26.22">
      <s id="b.ACT.26.22.1">Yus winia yaintiu asamtai, iniaitsuk tuke Yus-Chichaman ujainiajai.</s>
      <s id="b.ACT.26.22.2">Uunt ainia nunasha, tura péejchach ainia nunasha ujainiajai.</s>
      <s id="b.ACT.26.22.3">Tura Muisaissha, Yúsnan etserniusha tiarmia nunak étsereajai.</s>
      <s id="b.ACT.26.22.4">Nú arantka Tátsujai.</s>
     </seg>
     <seg type="verse" id="b.ACT.26.23">
      <s id="b.ACT.26.23.1">Krístuka Wáitsatniuyayi, tura jakasha émak nantaktiniuyayi, ii uuntri tiniu ármiayi.</s>
      <s id="b.ACT.26.23.2">Tura Krístuka nantaki Yusa chichamen ii aentsun tura Israer-shuarchancha Nútiksan ujaktiniuyayi.</s>
      <s id="b.ACT.26.23.3">Nuna tu tiarmiayi.</s>
      <s id="b.ACT.26.23.4">Tura Núnaka wisha tu ujainiajai" Tímiayi Papru.</s>
     </seg>
     <seg type="verse" id="b.ACT.26.24">
      <s id="b.ACT.26.24.1">Tura nuna takui Jistu kakantar Tímiayi "Maaj, Papru, Wáurme.</s>
      <s id="b.ACT.26.24.2">Imiá unuimiatu asam Wáurkame" Tímiayi.</s>
     </seg>
     <seg type="verse" id="b.ACT.26.25">
      <s id="b.ACT.26.25.1">Tutai Papru Tímiayi "Atsá uunt Jistu, Wáurtsujai.</s>
      <s id="b.ACT.26.25.2">Antsu wi Tájana nuka ti nekasaiti.</s>
     </seg>
     <seg type="verse" id="b.ACT.26.26">
      <s id="b.ACT.26.26.1">Wi Tájana nuna, uunt Akripia jui pujana nuka nékawai.</s>
      <s id="b.ACT.26.26.2">Tuma asamtai arantutsuk niin chichareajai.</s>
      <s id="b.ACT.26.26.3">Kame ju Túrunamu ti paant asamtai niisha nékawai, tajai" Tímiayi.</s>
     </seg>
     <seg type="verse" id="b.ACT.26.27">
      <s id="b.ACT.26.27.1">Nuyá Akripian chicharuk "Yaunchu Yúsnan etserin aarmari, nekasapitia Tátsumek, uunt Akripia.</s>
      <s id="b.ACT.26.27.2">Wikia nékajme.</s>
      <s id="b.ACT.26.27.3">Nekasaiti, tame" Tímiayi.</s>
     </seg>
     <seg type="verse" id="b.ACT.26.28">
      <s id="b.ACT.26.28.1">Takui Akripia chichaak "Maaj, ishichik awajtame Papru, Yus-shuar ajastin" Tímiayi.</s>
     </seg>
     <seg type="verse" id="b.ACT.26.29">
      <s id="b.ACT.26.29.1">Tutai Papru Tímiayi "Tura Ishichík chichamjaisha Untsurí chichamjaisha, amesha uunt Akripia, tura Ashí winia anturtukurmena nu, wijiai métek Ajasúk tusan wakerajai.</s>
      <s id="b.ACT.26.29.2">Tura antsu wia Núnisan Jinkiámua Núnaka wakeratsjai" Tímiayi.</s>
     </seg>
     <seg type="verse" id="b.ACT.26.30">
      <s id="b.ACT.26.30.1">Papru nuna tuasua amikmatai akupniusha, uunt Kapitiáncha, Pirinísesha, tura nui Ashí pujuarmia nu wajakiarmiayi.</s>
     </seg>
     <seg type="verse" id="b.ACT.26.31">
      <s id="b.ACT.26.31.1">Tura arant wear, Túrunamun chichasarmiayi.</s>
      <s id="b.ACT.26.31.2">Tura tiarmiayi "Ju aishman mantamnamnian tunaamkachuiti tura penkesha sepunmasha enkeachminiaiti" tiarmiayi.</s>
     </seg>
     <seg type="verse" id="b.ACT.26.32">
      <s id="b.ACT.26.32.1">Tura Akripia Jístun Tímiayi "Ju aishman "uunt akupin nekarati" Tíchaitkuinkia akupmai makuitji" Tímiayi.</s>
     </seg>
    </div>
    <div type="chapter" id="b.ACT.27">
     <seg type="verse" id="b.ACT.27.1">
      <s id="b.ACT.27.1.1">Tura Páprun Ruma péprunam akupkatniun Enentáimsarmiayi.</s>
      <s id="b.ACT.27.1.2">Rúmaka Tímiai, Itiaria nunkanam pujawai.</s>
      <s id="b.ACT.27.1.3">Wisha Páprujai wémiajai.</s>
      <s id="b.ACT.27.1.4">Pápruncha tura chikichnasha achikma ármia nunasha Akustunu tutai suntara Kapitiántrijiai nenakar akupkarmiayi.</s>
      <s id="b.ACT.27.1.5">Nú Kapitiáni naari Júriuiti.</s>
     </seg>
     <seg type="verse" id="b.ACT.27.2">
      <s id="b.ACT.27.2.1">Tura Atramitiunmaya kanu Asia nunkanam pepru ármia nui wétasa pujumia nu enkemprarmiaji.</s>
      <s id="b.ACT.27.2.2">Tura Tisarúnikianmaya aishman, ni naari Aristárku, iin Páchitkiauyayi.</s>
      <s id="b.ACT.27.2.3">Tisarúnikiasha Masetúnia nunkanmaiti.</s>
     </seg>
     <seg type="verse" id="b.ACT.27.3">
      <s id="b.ACT.27.3.1">Nui enkemprar kashin tsawarar Sitiun péprunam jeamiaji.</s>
      <s id="b.ACT.27.3.2">Nui jeawakrin Kapitián Juriu, Páprun waitnentak Tímiayi "Ame amikrumiin Wetá.</s>
      <s id="b.ACT.27.3.3">Au iirmasarti" Tímiayi.</s>
     </seg>
     <seg type="verse" id="b.ACT.27.4">
      <s id="b.ACT.27.4.1">Tura Sitiunnumia Jíinkir, kanujai wesar nase tukumpramprakrin Chipri Núnkaka menanmaani aa ikiukmiaji.</s>
     </seg>
     <seg type="verse" id="b.ACT.27.5">
      <s id="b.ACT.27.5.1">Tura nayaantsanam wesar Sirisia tura Pampiria nunkanam ayamchik nankamakir Mira péprunam jeamiaji.</s>
      <s id="b.ACT.27.5.2">Nuka Risia nunkanmaiti.</s>
     </seg>
     <seg type="verse" id="b.ACT.27.6">
      <s id="b.ACT.27.6.1">Nui jear Nú kanu ikiukmiaji tura Chíkich kanu Arijiántrianmaya taa Itiaria nunkanam wétasa pujumiayi.</s>
      <s id="b.ACT.27.6.2">Nú kanunam suntara Kapitiántri, enkempratarum, turammiaji.</s>
     </seg>
     <seg type="verse" id="b.ACT.27.7">
      <s id="b.ACT.27.7.1">Tura Untsurí tsawant Yáitmataik we-wémiaji tura ti Wiántkar Nítiunam jeastatuk ajasmiaji.</s>
      <s id="b.ACT.27.7.2">Tura nuisha nase tuke tukumkarta asamtai Sarmun nunkanam ayamchik nankaamakir, Kritia nunkanam áawinini ayamchik wémiaji.</s>
     </seg>
     <seg type="verse" id="b.ACT.27.8">
      <s id="b.ACT.27.8.1">Tura Kritia nunkanam ayamchik wesar itiurchat akui Wáitsar wea-wéakuar "Shiir Pujutai" tutainium jeamiaji.</s>
      <s id="b.ACT.27.8.2">Nusha Rasea péprunam Tíjiuchiiti.</s>
     </seg>
     <seg type="verse" id="b.ACT.27.9">
      <s id="b.ACT.27.9.1">Yáitmataik wea asar ti Táasmaji.</s>
      <s id="b.ACT.27.9.2">Tura yumi yututai jeatema asa ti Tsúumainiuyayi nayaantsanam wétin.</s>
     </seg>
     <seg type="verse" id="b.ACT.27.10">
      <s id="b.ACT.27.10.1">Tura Papru chicharuk "Amikru antuktarum.</s>
      <s id="b.ACT.27.10.2">Wi nékajai, Yamaí wéakrikia ti Tsúumainti.</s>
      <s id="b.ACT.27.10.3">Kanusha tura Káarak kanunam enketainia nusha menkarattawai.</s>
      <s id="b.ACT.27.10.4">Tura iisha Núnisrik kajinchatjiash" Tímiayi.</s>
     </seg>
     <seg type="verse" id="b.ACT.27.11">
      <s id="b.ACT.27.11.1">Suntara Kapitiántrinkia Páprunka anturtsuk, Kanú wianniurin Kapitiántrincha tura Kanú Kapitiántrincha chichamen anturkarmiayi.</s>
     </seg>
     <seg type="verse" id="b.ACT.27.12">
      <s id="b.ACT.27.12.1">Tura nui Shiir Pujutai tutainium yumitin pujustin pénkerchaitkui "Nuinkia juyanka wéartai.</s>
      <s id="b.ACT.27.12.2">Pinise péprunam jeamainchuashit" Ashí tiarmiayi.</s>
      <s id="b.ACT.27.12.3">Nú péprusha Kritia nunkanam nayaants ayamach pujawai.</s>
      <s id="b.ACT.27.12.4">Nú péprunam yumitin pujustinian wakeriarmiayi, arakia nunkaani kakaram nase Nú péprunam jeachu asamtai.</s>
     </seg>
     <seg type="verse" id="b.ACT.27.13">
      <s id="b.ACT.27.13.1">Tuma asamtai ukunam nase nunkaania Tápiriri ajakui, ii wétin yamaikia pénkeraiti, tu Enentáimsarmiayi.</s>
      <s id="b.ACT.27.13.2">Túmakui kanu emetai jiru Júusar Jíinkir Krítianam ayamchik wearmiaji.</s>
     </seg>
     <seg type="verse" id="b.ACT.27.14">
      <s id="b.ACT.27.14.1">Túrasha árusan arakia kakaram nase, Nuristi tuinia nu tukumpramiayi.</s>
     </seg>
     <seg type="verse" id="b.ACT.27.15">
      <s id="b.ACT.27.15.1">Nase kanun tukumpra asamtai iisha atsantratin penké tujinkiamiaji.</s>
      <s id="b.ACT.27.15.2">Túmakui, aankisha juramkitiai tusar iniaisamiaji.</s>
     </seg>
     <seg type="verse" id="b.ACT.27.16">
      <s id="b.ACT.27.16.1">Tura Kritia nunkanam áawinini nankaamakur nuinkia nase ishichik mijiantmatai, uchich kanu japikir wémiaj nu ti takasar uunt kanunam enkermiaji.</s>
     </seg>
     <seg type="verse" id="b.ACT.27.17">
      <s id="b.ACT.27.17.1">Tura enkerar chapikjai uunt kanun Jinkiárarmiayi wewe najanatai tusar.</s>
      <s id="b.ACT.27.17.2">Tura Náikim mukutniunam, Serti tutainium nase juramkishtajiash tusar, kanunam Yakí tarach aan itiararmiayi.</s>
      <s id="b.ACT.27.17.3">Nu tarach nase útsuktin tusar nenarma ármiayi.</s>
      <s id="b.ACT.27.17.4">Túrawar áyatik nase juramkitiai, tiarmiayi.</s>
     </seg>
     <seg type="verse" id="b.ACT.27.18">
      <s id="b.ACT.27.18.1">Tura kashin tsawarmatai nasesha Chíchimisha Tímiatrusan kakaram aa asamtai kanunmayan Káarak irunmia nuna nayaantsanam ajapawarmiayi.</s>
     </seg>
     <seg type="verse" id="b.ACT.27.19">
      <s id="b.ACT.27.19.1">Menaintiú tsawant nankaamasmatai iisha ii uwejéjain kanunam Kárak iruniarmia nusha Entsá utsankarmiaji.</s>
     </seg>
     <seg type="verse" id="b.ACT.27.20">
      <s id="b.ACT.27.20.1">Tura Untsurí tsawant tsawaisha etsantrachmiayi tura Káshisha yaasha tsaparcharmiayi.</s>
      <s id="b.ACT.27.20.2">Tura nasesha ti kakantar tukumpramkurin "Yamaikia uwempratin atsawai" tiarmiaji.</s>
     </seg>
     <seg type="verse" id="b.ACT.27.21">
      <s id="b.ACT.27.21.1">Tura iisha ti Untsurí tsawant yurumtsuk matsatu asakrin, Papru ajapén wajaki Tímiayi "Amikru winia nuik Krítianmayanka Jíintsuk anturtukuitkiurminkia Yamái ju itiurchatnum pujutsuk tura emenkatmatsuk pujuaaji' Tímiayi.'</s>
     </seg>
     <seg type="verse" id="b.ACT.27.24">
      <s id="b.ACT.27.24.1">`Yamái kashi winia Yusru suntari nayaimpinmaya wantintiurkayi.</s>
      <s id="b.ACT.27.24.2">Nú Yúsan umirkaitjiana nu akupturkayi.</s>
      <s id="b.ACT.27.24.3">Tura nu taruti "Ashamkaipia Papru, turutui.</s>
      <s id="b.ACT.27.24.4">Amesha Ruma péprunam uunt akupniunam jeattame.</s>
      <s id="b.ACT.27.24.5">Tura chikichnasha ámijiai kanunam enketainia ásarmatai uwempratniun Yus tsankatkarai" turutui.</s>
      <s id="b.ACT.27.24.6">Tuma asamtai, amikru, shiir Enentáimsatarum.</s>
      <s id="b.ACT.27.24.7">Atumsha mash uwemprattarme.</s>
      <s id="b.ACT.27.24.8">Túrasha Kánuka mesertatui.</s>
     </seg>
     <seg type="verse" id="b.ACT.27.25">
      <s id="b.ACT.27.25.1">Wisha winia Yúsrun nekas Enentáimtajai.</s>
      <s id="b.ACT.27.25.2">Yusa suntari turutainia nuna nekas tu Túrunattawai, tajai.</s>
      <s id="b.ACT.27.25.3">Tuma asamtai kakartarum.</s>
     </seg>
     <seg type="verse" id="b.ACT.27.26">
      <s id="b.ACT.27.26.1">Tura Chíchimisha nunka uchich Pújakmanum nui patatmittiaji" Tímiayi.</s>
     </seg>
     <seg type="verse" id="b.ACT.27.27">
      <s id="b.ACT.27.27.1">Ayu, katurse (14) tsawant nankaamasmatai Nú kashi Atria nayaantsanam jeamiaji.</s>
      <s id="b.ACT.27.27.2">Nui nase Nánkamas juram wémiaji.</s>
      <s id="b.ACT.27.27.3">Nuyanka kashi ajapén wiantin armia nu nunka ámunam jeateman nekaawarmiayi.</s>
     </seg>
     <seg type="verse" id="b.ACT.27.28">
      <s id="b.ACT.27.28.1">Tura Urutmá Kúnakit tusa nekapmamiayi.</s>
      <s id="b.ACT.27.28.2">Túram Tráinta sais (36) Mítruuyayi.</s>
      <s id="b.ACT.27.28.3">Nuyasha ékemsan ataksha nekapmamiayi.</s>
      <s id="b.ACT.27.28.4">Nuinkia painti siati (27) Mítru nekapmamiayi.</s>
      <s id="b.ACT.27.28.5">Tuma asa Nunká anumsatuk ajasun nekaawarmiayi.</s>
     </seg>
     <seg type="verse" id="b.ACT.27.29">
      <s id="b.ACT.27.29.1">Tura kayanam ijiukai tusar ashamainiak kuatru jirun kijinian chapikjai Kanú senkarin Jinkiáwar Entsá ajunkarmiayi.</s>
      <s id="b.ACT.27.29.2">Kijin asamtai, init Tepeámtai nase juramkichmi tusar Túrawarmiayi.</s>
      <s id="b.ACT.27.29.3">Tura wake mesekar, tsawarti tusar matsamarmiayi.</s>
     </seg>
     <seg type="verse" id="b.ACT.27.30">
      <s id="b.ACT.27.30.1">Tura matsatainiai wiantin armia nu, iikia uchich kanunam enkemprar pisarchatjiash tu Enentáimsarmiayi.</s>
      <s id="b.ACT.27.30.2">Túmainiak Kanú nujinia Chíkich jirun ajuntai tawa Nútiksaran uchich kanun ajuntai tusar pujuarmiayi.</s>
     </seg>
     <seg type="verse" id="b.ACT.27.31">
      <s id="b.ACT.27.31.1">Tura tuma Wáiniak Papru suntara Kapitiántrin tura ni suntarincha ujakmiayi.</s>
      <s id="b.ACT.27.31.2">"Ausha uunt kanunman enketainiachkuinkia atumsha uwemprashtatrume" Tímiayi.</s>
     </seg>
     <seg type="verse" id="b.ACT.27.32">
      <s id="b.ACT.27.32.1">Tutai suntarsha uchich Kanú chapikrin tsupirkar Entsá ajunkarmiayi.</s>
     </seg>
     <seg type="verse" id="b.ACT.27.33">
      <s id="b.ACT.27.33.1">Tura kashin Káshik Papru Ikiakártasa wakerak Tímiayi "Ishichkisha Yurumátarum.</s>
      <s id="b.ACT.27.33.2">Atumsha katurse (14) tsawant Kánutsuk yurumtsuk pujarme.</s>
     </seg>
     <seg type="verse" id="b.ACT.27.34">
      <s id="b.ACT.27.34.1">Seajrume, ishichkisha Yurumárum kakaram ajastarum, uwemprataj tusarum.</s>
      <s id="b.ACT.27.34.2">Iimiata, nekaatarum, imiatkisha Túmatsuk péemkattarme" Tímiayi.</s>
     </seg>
     <seg type="verse" id="b.ACT.27.35">
      <s id="b.ACT.27.35.1">Nuna tuasua amik Papru apatkun achik Yúsan yuminsamiayi Ashí iimmianuman.</s>
      <s id="b.ACT.27.35.2">Tura puuk yuamiayi.</s>
     </seg>
     <seg type="verse" id="b.ACT.27.36">
      <s id="b.ACT.27.36.1">Tura apatkun yuan Wáinkiar, Ashí aents shiir Enentáimsar Yurumáwarmiayi.</s>
     </seg>
     <seg type="verse" id="b.ACT.27.37">
      <s id="b.ACT.27.37.1">Nusha Ashí aents irurmaka Jimiará Sián Nuyá ataksha setenta sais (276) ármiayi.</s>
     </seg>
     <seg type="verse" id="b.ACT.27.38">
      <s id="b.ACT.27.38.1">Yurumáwar ejemakar, yurumkanka Entsá utsankarmiayi, uunt kanu Wampú ajasat tusar.</s>
     </seg>
     <seg type="verse" id="b.ACT.27.39">
      <s id="b.ACT.27.39.1">Tura tsawarmatai wiantin armia nu, nunkan nekaacharmiayi.</s>
      <s id="b.ACT.27.39.2">Túrasha énkentamunam Káanmatak aan Wáinkiar "Ai kanu anuntai" tiarmiayi.</s>
     </seg>
     <seg type="verse" id="b.ACT.27.40">
      <s id="b.ACT.27.40.1">Nuyá jiru Entsá ajunman chapikrin tsupirkar Entsá ikiukiarmiayi.</s>
      <s id="b.ACT.27.40.2">Tura kanait Jinkiárma ármia nuna chapikrin tsupirkarmiayi.</s>
      <s id="b.ACT.27.40.3">Tura tarach Kanú nujiin amia nuna nenakarmiayi.</s>
      <s id="b.ACT.27.40.4">Túram kanu Káanmatkanam anumsatuk ajasmiayi.</s>
     </seg>
     <seg type="verse" id="b.ACT.27.41">
      <s id="b.ACT.27.41.1">Tura wainchi Jímiar ámunam Jeá kanu Entsá Wayá tepeamiayi.</s>
      <s id="b.ACT.27.41.2">Tura Kanú senkarinkia Chíchimi Yakí takuir Ajíamu asa kupintramiayi.</s>
     </seg>
     <seg type="verse" id="b.ACT.27.42">
      <s id="b.ACT.27.42.1">Suntarsha, achik Júamu armia Nú shuaran Máataj tusa wakeriarmiayi, yukuak pisararain tusar.</s>
     </seg>
     <seg type="verse" id="b.ACT.27.43">
      <s id="b.ACT.27.43.1">Tura Kapitiáncha Páprun uwemtikrataj tau asa nuna Túratniun tsankatkachmiayi.</s>
      <s id="b.ACT.27.43.2">Antsu chichaak "Emka yukuaktin nékarmena nu yukuakrum péemkatarum, Tímiayi.</s>
     </seg>
     <seg type="verse" id="b.ACT.27.44">
      <s id="b.ACT.27.44.1">Nuyá Chíkichkia kanunmaya numi, kame Nánkamas numi achikrum awamkarum péemkatarum" Tímiayi.</s>
      <s id="b.ACT.27.44.2">Tu Túrawar Ashí iwiaakuk Jíintrarmiayi.</s>
     </seg>
    </div>
    <div type="chapter" id="b.ACT.28">
     <seg type="verse" id="b.ACT.28.1">
      <s id="b.ACT.28.1.1">Tura Ashí iwiaakuk Jíintrar, nu nunka Marta naartin nekaamiaji.</s>
     </seg>
     <seg type="verse" id="b.ACT.28.2">
      <s id="b.ACT.28.2.1">Tura nui matsamin armia nu, shiir awajtamsarmiaji.</s>
      <s id="b.ACT.28.2.2">Tuma asamtai iisha tsetsema asakrin, tura yumisha Yútakui, uunt jinia Ikiapárarmiayi.</s>
      <s id="b.ACT.28.2.3">Tura "anamaitiarum" turammaji.</s>
     </seg>
     <seg type="verse" id="b.ACT.28.3">
      <s id="b.ACT.28.3.1">Pápruka jinia kukarun ikiaanak jinium pataamiayi.</s>
      <s id="b.ACT.28.3.2">Túmawai napi tsuéran ashamak jiinki, Papru uwején nemaramiayi.</s>
     </seg>
     <seg type="verse" id="b.ACT.28.4">
      <s id="b.ACT.28.4.1">Tura Nú nunkanmaya aents, Papru uwején napi nemaran Wáinkiar "Ju aishmansha Shuáran maichuashit, tiarmiayi.</s>
      <s id="b.ACT.28.4.2">Nayaantsanmaya uwempraitiatan ni yusri iwiaaku átinian suritiawai" tiarmiayi.</s>
     </seg>
     <seg type="verse" id="b.ACT.28.5">
      <s id="b.ACT.28.5.1">Páprusha ni uwején pear napin jinium awanmiayi.</s>
      <s id="b.ACT.28.5.2">Tura penkesha yajauch ajaschamiayi.</s>
     </seg>
     <seg type="verse" id="b.ACT.28.6">
      <s id="b.ACT.28.6.1">Tura niisha Eárchatpiash tusar ii pujuarmiayi.</s>
      <s id="b.ACT.28.6.2">"Túmatskesha jaka inianchatpiash" tiarmiayi.</s>
      <s id="b.ACT.28.6.3">Túrasha ti Núkap pujussha penké najaweachmiayi.</s>
      <s id="b.ACT.28.6.4">Túrunamtai, nuinkia Nusháa Enentáimprar "Pápruka Yúschashit" tiarmiayi.</s>
     </seg>
     <seg type="verse" id="b.ACT.28.7">
      <s id="b.ACT.28.7.1">Nú nunkanam aentsu penkeri ámiayi ni naari Pupriu.</s>
      <s id="b.ACT.28.7.2">Nú Pupriu ni jeen iin itiaarmamiaji.</s>
      <s id="b.ACT.28.7.3">Tura Menaintiú tsawant yurumkancha suramsarmiaji.</s>
     </seg>
     <seg type="verse" id="b.ACT.28.8">
      <s id="b.ACT.28.8.1">Tura nui pujarin Pupriu apari tsuer, numpajai ijiarki Jáamiayi.</s>
      <s id="b.ACT.28.8.2">Túmakui Papru Werí iyumiayi.</s>
      <s id="b.ACT.28.8.3">Tura Yúsan áujtus amik uwején niin awantkamiayi.</s>
      <s id="b.ACT.28.8.4">Túram pénker ajasmiayi.</s>
     </seg>
     <seg type="verse" id="b.ACT.28.9">
      <s id="b.ACT.28.9.1">Nu Túramun nekaawar, Nú nunkanmaya aents jaa armia nu tariar, niisha pénker ajasarmiayi.</s>
     </seg>
     <seg type="verse" id="b.ACT.28.10">
      <s id="b.ACT.28.10.1">Túram incha ti shiir Enentáimturmasar Núkap ajampramsamiaji.</s>
      <s id="b.ACT.28.10.2">Túram ukunam ii wétin jeamtai Ashí ii atsumamun suramsarmiaji.</s>
     </seg>
     <seg type="verse" id="b.ACT.28.11">
      <s id="b.ACT.28.11.1">Ii wétsuk Nú nunkanam Menaintiú nantu pujusmiaji.</s>
      <s id="b.ACT.28.11.2">Tura Nuyá Chíkich kanunam enkempramiaji.</s>
      <s id="b.ACT.28.11.3">Nu kanusha Arijiántrianmaya yaunchu tau Menaintiú nantu yumi Yútakui nui pujumiayi.</s>
      <s id="b.ACT.28.11.4">Nú kanu nujiin numi-yus najankamu Jímiar ekemiarmiayi, ni Náarinkia Kástur tura Púruks.</s>
     </seg>
     <seg type="verse" id="b.ACT.28.12">
      <s id="b.ACT.28.12.1">Iisha nui enkemprar weri Serakúsa péprunam jeamiaji.</s>
      <s id="b.ACT.28.12.2">Nui Menaintiú tsawant pujusarmiaji.</s>
     </seg>
     <seg type="verse" id="b.ACT.28.13">
      <s id="b.ACT.28.13.1">Tura Jíinkir nuyanka nayaantsa ayamach weri Rijiu péprunam jeamiaji.</s>
      <s id="b.ACT.28.13.2">Nui kanarmiaji.</s>
      <s id="b.ACT.28.13.3">Tura kashin anaria nase suut umpuunti Támiayi.</s>
      <s id="b.ACT.28.13.4">Tuma asamtai Nú kashinkia Putiuri péprunam jeamiaji.</s>
     </seg>
     <seg type="verse" id="b.ACT.28.14">
      <s id="b.ACT.28.14.1">Nui jeawakrin Yus-shuar pujuarmia nu, ni jeen juramkimiaji.</s>
      <s id="b.ACT.28.14.2">Tuma asamtai nuin Chikichkí tumin pujusmiaji.</s>
      <s id="b.ACT.28.14.3">Tura nuyanka nunkan Rúmanmaani wémiaji.</s>
     </seg>
     <seg type="verse" id="b.ACT.28.15">
      <s id="b.ACT.28.15.1">Tura Rúmanmaya Yus-shuar, ii jeatniurin neka ásar Jintiá inkiunmaktai tusar winiarmiayi.</s>
      <s id="b.ACT.28.15.2">Chíkichkia Apiu pepru Támanum Táarmiayi, tura Chíkichkia, Menaintiu Jea tutainium Táarmiayi.</s>
      <s id="b.ACT.28.15.3">Nuna Káunkan Wáiniak Papru shiir Enentáimias Yúsan yuminsamiayi.</s>
     </seg>
     <seg type="verse" id="b.ACT.28.16">
      <s id="b.ACT.28.16.1">Tura ii Rúmanam jeawakrin Kapitián Juriu achikia yarumman Rúmanmaya uunt Kapitiánin ejetimiayi.</s>
      <s id="b.ACT.28.16.2">Túrasha, Pápruka jea ikiamas Niisháa Pujustí, tiarmiayi.</s>
      <s id="b.ACT.28.16.3">Tura Páprun iisat tusa Chikichík suntarnak ni jeen apujtusarmiayi.</s>
     </seg>
     <seg type="verse" id="b.ACT.28.17">
      <s id="b.ACT.28.17.1">Nuyá Menaintiú tsawant nankaamasmatai Pápruka Rúmanmaya Israer-aentsu penkerin untsuk ikiaanak "Yatsurtiram antuktarum.</s>
      <s id="b.ACT.28.17.2">Wisha Israer-aentsun yajauchin penké Túrachmiajai.</s>
      <s id="b.ACT.28.17.3">Tura ii uuntri akupkarmia nunasha yajauch chicharkachmiajai.</s>
      <s id="b.ACT.28.17.4">Tuma ain Jerusarénnum winia achirkar Rúmanmaya aentsnum surutkarmiayi.</s>
     </seg>
     <seg type="verse" id="b.ACT.28.18">
      <s id="b.ACT.28.18.1">Tura nu aencha winia anintsar, akupkatai, turutiarmiayi, wisha penké yajauchin, mantamnamnia Tímianu Túrachu asamtai.</s>
     </seg>
     <seg type="verse" id="b.ACT.28.19">
      <s id="b.ACT.28.19.1">Túrasha Israer-shuarka "Atsá, akupkairap" turutiarmiayi.</s>
      <s id="b.ACT.28.19.2">Nu tuma asamtai, "antsu uunt akupin nekarati" Tímiajai.</s>
      <s id="b.ACT.28.19.3">Wikia Wíi shuara tunaarin Kapitiánin ujaktinian Táchaitjai.</s>
     </seg>
     <seg type="verse" id="b.ACT.28.20">
      <s id="b.ACT.28.20.1">Tuma asamtai, yatsurtirmin, atumin untsukjarme chichastaj tusan.</s>
      <s id="b.ACT.28.20.2">Yusa anaikiamuri, Israer-shuarti Nákajnia nu Táwiti wi tu étserkui, jui achikiar Jinkiámu pujajai" Tímiayi Papru.</s>
     </seg>
     <seg type="verse" id="b.ACT.28.21">
      <s id="b.ACT.28.21.1">Tutai niisha tiarmiayi "Iisha Jutía nunkanmaya aentsti, ame yajauch Túramu Papí penké Wáinkiachuitji.</s>
      <s id="b.ACT.28.21.2">Tura ii shuar Nuyá Táarainia nusha "au yajauch Túraiti" tu ujatmakcharmaji.</s>
     </seg>
     <seg type="verse" id="b.ACT.28.22">
      <s id="b.ACT.28.22.1">Túrasha Ashí nunkanam yamaram chichaman jintinian yajauch chicharainiawai tama antukji.</s>
      <s id="b.ACT.28.22.2">Tuma asamtai amesha nu warintia Enentáimtam nekaatai tusar wakeraji" tiarmiayi.</s>
     </seg>
     <seg type="verse" id="b.ACT.28.23">
      <s id="b.ACT.28.23.1">Nú tsawantai iruntrami tiarmia Nú tsawant jeamtai, ti untsuri aents Papru pujamunam iruntrarmiayi.</s>
      <s id="b.ACT.28.23.2">Papru jintintiainiak Muisais yaunchu aar akupkamia nujai tura Chíkich Yúsnan etserniu aarmarijiaisha, Jesus nekas Yusa Anaikiamurinti tusa paant jintintiawarmiayi.</s>
      <s id="b.ACT.28.23.3">Nuna tura Káshik nankaama Yus akupeamunam pachiinkiatniun étse-étserkua kiarai iniaisamiayi.</s>
     </seg>
     <seg type="verse" id="b.ACT.28.24">
      <s id="b.ACT.28.24.1">Tura Papru Táman antukarmia nu, Chíkichkia, nekasaiti tusar umikiarmiayi.</s>
      <s id="b.ACT.28.24.2">Tura antsu Chíkichkia, nekaschaiti tusar umikcharmiayi.</s>
     </seg>
     <seg type="verse" id="b.ACT.28.25">
      <s id="b.ACT.28.25.1">Chikichkí enentaik~i Enentáimsatin Atsá asamtai, jiinki weartasa pujuarmiayi.</s>
      <s id="b.ACT.28.25.2">Túmainiakui Papru chichaak "Nékasen Yusa Wakaní yaunchu Yúsnan etserniu, Isayas naartin aarmarijiai ii uuntrin chicharuk juna Tímiayi:</s>
     </seg>
     <seg type="verse" id="b.ACT.28.26">
      <s id="b.ACT.28.26.1">"Ame weme au aents ju titia: "Antutka ántakrumsha nekaashtatrume, Iitkia iyakrumsha Wáinkiashtatrume.</s>
     </seg>
     <seg type="verse" id="b.ACT.28.27">
      <s id="b.ACT.28.27.1">Warí, au shuara Enentái katsuarai; Kuishijiai ántaksha ántichua Núnin ainiawai, Jiisha epetkamua aanin ainiawai, Iyaksha Wáinkiain tusa, ántaksha antukain tusa Enentáimkiusha nekaawain tusa, Winí uwemprain tusa, tura Winí tsuamarain tusa Túrunayi".</s>
      <s id="b.ACT.28.27.2">Nuní aarmaiti.</s>
     </seg>
     <seg type="verse" id="b.ACT.28.28">
      <s id="b.ACT.28.28.1">Tuma asamtai, nekaatarum.</s>
      <s id="b.ACT.28.28.2">Yamaikia Yusai uwempratin ana nuna Israer-shuarsha susamuiti.</s>
      <s id="b.ACT.28.28.3">Tura ninkia nekas umikiartatui" Tímiayi.</s>
     </seg>
     <seg type="verse" id="b.ACT.28.29">
      <s id="b.ACT.28.29.1">Tura Papru nuna ti iniaisamtai Israer-shuar nuamtak Núkap chicharnaiyasua wearmiayi.</s>
     </seg>
     <seg type="verse" id="b.ACT.28.30">
      <s id="b.ACT.28.30.1">Tura Pápruka nuin jea ikiamsamunam Jimiará Uwí pujusmiayi.</s>
      <s id="b.ACT.28.30.2">Tura Ashí aents niin iyutaj tusa wearmia nuna ni jeen itiaamiayi.</s>
     </seg>
     <seg type="verse" id="b.ACT.28.31">
      <s id="b.ACT.28.31.1">Tuma asamtai Papru arantutsuk urukuk Yus akupeamunam ati, Uunt Jesukrístu Túramurincha Ashí etserkamiayi.</s>
      <s id="b.ACT.28.31.2">Nútiksan etserkatniuncha Páprun penké suritkiacharmiayi.</s>
     </seg>
    </div>
   </div>
   <div type="book" id="b.ROM">
    <div type="chapter" id="b.ROM.1">
     <seg type="verse" id="b.ROM.1.1">
      <s id="b.ROM.1.1.1">Wi Papru Jesukrístu Takarniuitjai.</s>
      <s id="b.ROM.1.1.2">Núnisan Yusachirak ni Shiir chichamen etserkat tusa akatar akuptukmiayi.</s>
     </seg>
     <seg type="verse" id="b.ROM.1.2">
      <s id="b.ROM.1.2.1">Nu Chichaman yus yaunchu "akupkattajai" Tímiayi.</s>
      <s id="b.ROM.1.2.2">Núnaka Yúsnan etserin Yus-papinium paant ujakarmiayi.</s>
     </seg>
     <seg type="verse" id="b.ROM.1.3">
      <s id="b.ROM.1.3.1">Nu Chichamnum Yus ni Uchirin áujmatui.</s>
      <s id="b.ROM.1.3.2">Ayashijiainkia Tawit weeanum akiiniamiayi.</s>
     </seg>
     <seg type="verse" id="b.ROM.1.4">
      <s id="b.ROM.1.4.1">Tura ni ti shiir Wakaníjiainkia Yusa Uchirínti.</s>
      <s id="b.ROM.1.4.2">Tura ti kakarmaiti.</s>
      <s id="b.ROM.1.4.3">Jakamunmaya nantakmiajai nekas Yusa Uchiría nu, paant nekanamiayi.</s>
      <s id="b.ROM.1.4.4">Niisha ii Uuntri Jesukrístuiti.</s>
     </seg>
     <seg type="verse" id="b.ROM.1.5">
      <s id="b.ROM.1.5.1">Ni Túramujai Yus shiir Enentáimturuk nu Shiir Chichaman etserkat tusa akuptukmiayi.</s>
      <s id="b.ROM.1.5.2">Núnisan Ashí nunkanmaya shuar nu chichaman umirkar Jesusa Náarin shiir awajsarat tusa akuptukmiayi.</s>
     </seg>
     <seg type="verse" id="b.ROM.1.6">
      <s id="b.ROM.1.6.1">Atumsha Nuyá shuaraitrume.</s>
      <s id="b.ROM.1.6.2">Tura Jesukrístunu ajasarat tusa Yus achirmakuitrume.</s>
     </seg>
     <seg type="verse" id="b.ROM.1.7">
      <s id="b.ROM.1.7.1">Ashí Yus aneamutirmincha Rúmanam matsatrum nuna ju papin aateajrume.</s>
      <s id="b.ROM.1.7.2">Yus ti pénker awajtamsatniun wakerutmarme.</s>
      <s id="b.ROM.1.7.3">Ii Aparí Yussha ii Uuntri Jesukrístusha waitnentramainia ásar imiatkinchanum ti shiir pujustinian yainmakarti.</s>
     </seg>
     <seg type="verse" id="b.ROM.1.8">
      <s id="b.ROM.1.8.1">Emkasha, átum Yus nekas Enentáimtamun Ashí nunkanam áujmatenan nekaan Jesukrístun pachisan Yúsan ti shiir yuminsajai.</s>
     </seg>
     <seg type="verse" id="b.ROM.1.9">
      <s id="b.ROM.1.9.1">Tuke Enentáirjai Yusa Uchirín Ashí shuarnum etsertajai.</s>
      <s id="b.ROM.1.9.2">Túrakui wi atumin tuke áujtamun Yus nékarui.</s>
     </seg>
     <seg type="verse" id="b.ROM.1.10">
      <s id="b.ROM.1.10.1">Ashí tsawant ni wakerutakuinkia iitjarum tusan Yúsan seajai.</s>
     </seg>
     <seg type="verse" id="b.ROM.1.11">
      <s id="b.ROM.1.11.1">Nekas iitniun wakerajrume.</s>
      <s id="b.ROM.1.11.2">Nui jean wakanmin yainkian Yusjai kanakchamin Ajasúk tusan wakerajrume.</s>
     </seg>
     <seg type="verse" id="b.ROM.1.12">
      <s id="b.ROM.1.12.1">Kame atumsha tura wisha Yus nekas Enentáimtuinia asar mai Ikiakánai ajatai tusan wakerajai.</s>
     </seg>
     <seg type="verse" id="b.ROM.1.13">
      <s id="b.ROM.1.13.1">Yatsurú, tuke iitjarum tusan wakerimjiarme.</s>
      <s id="b.ROM.1.13.2">Túrasha iyatsjarme.</s>
      <s id="b.ROM.1.13.3">Kame Yus-Chichaman ujaakun Chíkich shuarnuma aintsan Atumíincha Yus kakaram takasman Wáinkiatniun wakerajai.</s>
     </seg>
     <seg type="verse" id="b.ROM.1.14">
      <s id="b.ROM.1.14.1">Wikia Yus akuptuku asamtai Ashí shuaran Ujákártiniaitjai.</s>
      <s id="b.ROM.1.14.2">Unuimiaruncha tura unuimiarchancha, ti nékainia nunasha tura nékachuncha, métekrak ujakartiniaitjai.</s>
     </seg>
     <seg type="verse" id="b.ROM.1.15">
      <s id="b.ROM.1.15.1">Tuma asan atumniasha Rúmanam pujarmena nunasha Uwempratin Chichaman ujaitjarum tusan pujajai.</s>
     </seg>
     <seg type="verse" id="b.ROM.1.16">
      <s id="b.ROM.1.16.1">Nu Shiir Chicham Yusa kakarmarijiai ti kakaram asa Ashí shuaran uwemtikramniaiti.</s>
      <s id="b.ROM.1.16.2">Tuma asamtai natsantatsjai.</s>
      <s id="b.ROM.1.16.3">Nekas Israer-shuarnasha tura Chíkich shuarnasha Núnisan uwemtikramniaiti.</s>
     </seg>
     <seg type="verse" id="b.ROM.1.17">
      <s id="b.ROM.1.17.1">Nu chichamnum Yus Enentáimsamia nu Páantaiti.</s>
      <s id="b.ROM.1.17.2">Júiti: Ayatik Yúsan nekas Enentáimtuiniakui Yuska "pénkeraitme" Tíminiaiti.</s>
      <s id="b.ROM.1.17.3">Yus-Papiniumsha Núnisan tawai: "Yúsan nekas Enentáimta nuna Yus "pénkeraitme" tutai tuke Yusjai shiir wekasattawai."</s>
      <s id="b.ROM.1.17.4">Tu aarmaiti.</s>
     </seg>
     <seg type="verse" id="b.ROM.1.18">
      <s id="b.ROM.1.18.1">Shuar nekas chichaman nakitrar yajauchin Túrataj tusar suriimiainiawai.</s>
      <s id="b.ROM.1.18.2">Túrawar tuke tunaarintin ainiawai.</s>
      <s id="b.ROM.1.18.3">Nu shuaran Yus ti kajerkar ti Asutiátniun nayaimpinmaya paant awajsaiti.</s>
     </seg>
     <seg type="verse" id="b.ROM.1.19">
      <s id="b.ROM.1.19.1">Tura nu shuarka Ashí Yusna nekaamnia nuna Yus paant awajsa asamtai pénker nékainiawai.</s>
     </seg>
     <seg type="verse" id="b.ROM.1.20">
      <s id="b.ROM.1.20.1">Kame Yámankamtaikniumia Yus Wáinchataitiat ni najanamurijiai juka paant nekaamniaiti: Nekas Yus asa tuke kakarmaiti.</s>
      <s id="b.ROM.1.20.2">Nusha ti paant asamtai nu shuar tsankurnarchartatui.</s>
     </seg>
     <seg type="verse" id="b.ROM.1.21">
      <s id="b.ROM.1.21.1">Yúsan nékainiayat shiir awajsacharmiayi tura yuminsacharmiayi.</s>
      <s id="b.ROM.1.21.2">Tuma ásar aya ántra nunak Enentáimtuiniak ni Enentái tunaajai piakai.</s>
     </seg>
     <seg type="verse" id="b.ROM.1.22">
      <s id="b.ROM.1.22.1">Tura ti nekajai Tuíniayat Enentáimcha Núnin ajasarai.</s>
     </seg>
     <seg type="verse" id="b.ROM.1.23">
      <s id="b.ROM.1.23.1">Túmainiak Jákachmin Yus Imiá shiira nuna iniaisar shuar jakamnia nakumkamun shiir awajenawai.</s>
      <s id="b.ROM.1.23.2">Tura nu arant nanamtinniasha napincha kuntinniasha yajasmancha nakumkar nuna shiir awajenawai.</s>
     </seg>
     <seg type="verse" id="b.ROM.1.24">
      <s id="b.ROM.1.24.1">Nu asamtai Imiá yajauch Enentáimiainiakui "áanik asati" Tímiayi Yus.</s>
      <s id="b.ROM.1.24.2">Túramtai ti natsanmainian Túrunainiawai.</s>
     </seg>
     <seg type="verse" id="b.ROM.1.25">
      <s id="b.ROM.1.25.1">Yusna Imiá nekasa nuna nakitrar antsu wait-chichaman anturkar nuna Túrin ainiawai.</s>
      <s id="b.ROM.1.25.2">Tuke Yúsak shiir awajsatniun iniaisar antsu ni najanamun tikishmatainiak shiir awajenawai.</s>
      <s id="b.ROM.1.25.3">"Antsu tuke Yúsak shiir Awajnastí" tajai.</s>
     </seg>
     <seg type="verse" id="b.ROM.1.26">
      <s id="b.ROM.1.26.1">Nuna Túrin ásarmatai Yus natsanmainia nuna wakeruktinian tsankatkarmiayi.</s>
      <s id="b.ROM.1.26.2">Túramtai nuwasha aishmanjai tsanintinian nakitrar nuamtak yajauch awajnainiawai.</s>
     </seg>
     <seg type="verse" id="b.ROM.1.27">
      <s id="b.ROM.1.27.1">Núnisan aishmansha nuwajai tsanintinian iniaisar nuamtak aishmankak tsanirmanainiawai.</s>
      <s id="b.ROM.1.27.2">Ti wakerunainiak ti natsanmainia nuna yajauch Túrunainiawai.</s>
      <s id="b.ROM.1.27.3">Tura yajauch Túruiniak ni ayashi Wáitsatniunak sumamawarmiayi.</s>
     </seg>
     <seg type="verse" id="b.ROM.1.28">
      <s id="b.ROM.1.28.1">Tura tuke Yúsan nakitiainia asamtai ti yajauch Enentáimiainiak penké Túrachminia nuna Túrawarti tusa Yus tsankatkarmiayi.</s>
     </seg>
     <seg type="verse" id="b.ROM.1.29">
      <s id="b.ROM.1.29.1">Nu shuar ti tunaajai piaku ainiawai.</s>
      <s id="b.ROM.1.29.2">Tsanirmausha aya Kuítniak wakerincha tura yajauch awajin ainiawai.</s>
      <s id="b.ROM.1.29.3">Nu arantcha awakmakun kajerniusha mankartincha tuke Máanaincha anankartincha pénkercha awajkartincha, tsanumniusha ainiawai.</s>
     </seg>
     <seg type="verse" id="b.ROM.1.30">
      <s id="b.ROM.1.30.1">Nu arantcha chikichnasha yajauch áujmatin ainiawai.</s>
      <s id="b.ROM.1.30.2">Yúsnasha nakitiainiawai.</s>
      <s id="b.ROM.1.30.3">Aimniusha ainiawai.</s>
      <s id="b.ROM.1.30.4">Tura "pénkeraitjai" tiar nankaamantu Enentáimtumainiawai.</s>
      <s id="b.ROM.1.30.5">Tunáa Túratniun eainiawai.</s>
      <s id="b.ROM.1.30.6">Aparíncha Nukuríncha umirainiatsui.</s>
     </seg>
     <seg type="verse" id="b.ROM.1.31">
      <s id="b.ROM.1.31.1">Enentáincha ainiawai.</s>
      <s id="b.ROM.1.31.2">Tana nuna umichu ainiawai.</s>
      <s id="b.ROM.1.31.3">Anenkartichu ásar waitnenkartichu ainiawai.</s>
      <s id="b.ROM.1.31.4">Tsankurcha ainiawai.</s>
     </seg>
     <seg type="verse" id="b.ROM.1.32">
      <s id="b.ROM.1.32.1">Yuska "Shuar nuna Túrinkia Jákatniuiti" taman nékainiayat tuke Túrukin wénawai.</s>
      <s id="b.ROM.1.32.2">Tura nu arantcha Chíkich yajauch Túramtai ti shiir wararenawai.</s>
     </seg>
    </div>
    <div type="chapter" id="b.ROM.2">
     <seg type="verse" id="b.ROM.2.1">
      <s id="b.ROM.2.1.1">Amesha Enentáimtumastá.</s>
      <s id="b.ROM.2.1.2">"Shuar nu yajauchin Túrana nu Imiá Tunáa shuaraiti" Tákumka amesha métek Túrakum Imiá nekas sumamame.</s>
     </seg>
     <seg type="verse" id="b.ROM.2.2">
      <s id="b.ROM.2.2.1">Yuska nu tunaan Túrin ainia nuna Súmamtikiashtinkiait.</s>
     </seg>
     <seg type="verse" id="b.ROM.2.3">
      <s id="b.ROM.2.3.1">Amesha nuna Túrin "Imiá yajauchiiti" Táyatam amesha métek Túrakminkia Yus sumamtikiattana Nuyá ṡitiurak uwemprattam?</s>
     </seg>
     <seg type="verse" id="b.ROM.2.4">
      <s id="b.ROM.2.4.1">Yus ti waitnentrama asa nu Tunáa ikiukim Niin Enentáimtustinian katsuntramuk Nákarmawai.</s>
      <s id="b.ROM.2.4.2">Tura pénker asa Wárik Asutiámchakui sumamashtiniaitjai ṡtu Enentáimtumamek?</s>
      <s id="b.ROM.2.4.3">Tu Enentáimkium ni waitnentrammari ántar awajsaitme.</s>
     </seg>
     <seg type="verse" id="b.ROM.2.5">
      <s id="b.ROM.2.5.1">Tura tunaarum Enentáimtutsuk tuke Túrakmeka Súmamtikiatin tsawantai ti Tunáa irutmampramujai ti Asutniáttame.</s>
     </seg>
     <seg type="verse" id="b.ROM.2.6">
      <s id="b.ROM.2.6.1">Nu tsawantai ni Túramujai métek Yus Ashí shuaran akirartatui.</s>
     </seg>
     <seg type="verse" id="b.ROM.2.7">
      <s id="b.ROM.2.7.1">Shuar tuke pénker Túrak Ashí shiira nunasha tura tuke amuukachmin ainia nunasha wakeruiniana nuna Yus tuke iwiaaku Niijiai shiir pujustinian Súsartatui.</s>
     </seg>
     <seg type="verse" id="b.ROM.2.8">
      <s id="b.ROM.2.8.1">Antsu pénkera nuna wakerutsuk antsu aya yajauchin wakeruiniak Yúsan nakitiainia nuna Yus ti kajerak Asutiáwartatui.</s>
     </seg>
     <seg type="verse" id="b.ROM.2.9">
      <s id="b.ROM.2.9.1">Nekas Israer-shuarsha tura Núnisan Israer-shuarchasha tunaan Túrin ainiakka ti Wáitsartatui.</s>
     </seg>
     <seg type="verse" id="b.ROM.2.10">
      <s id="b.ROM.2.10.1">Antsu nekas Israer-shuarnasha tura Núnisan Israer-shuarchancha pénker Túrin ainia Núnaka Yus ti shiir imiatkinchanum apujsartatui.</s>
     </seg>
     <seg type="verse" id="b.ROM.2.11">
      <s id="b.ROM.2.11.1">Yus Ashí shuaran akantsuk mai metek iyawai.</s>
     </seg>
     <seg type="verse" id="b.ROM.2.12">
      <s id="b.ROM.2.12.1">Shuar Muisais akupkamun nékatsuk tunaan Túraka aya Júnisan sumamawartatui.</s>
      <s id="b.ROM.2.12.2">Tura shuar Muisais akupkamun nékayat tunaan Túranka nu akupkamujai sumamawartatui.</s>
     </seg>
     <seg type="verse" id="b.ROM.2.13">
      <s id="b.ROM.2.13.1">Akupkamun aya antukarua nuka Yusai pénker ainiatsui antsu antukar umirainia nuna Yuska "pénkeraiti" tawai.</s>
     </seg>
     <seg type="verse" id="b.ROM.2.14">
      <s id="b.ROM.2.14.1">Israer-shuarchaka Muisais akupkamun takakainiachkusha aya ni Enentáijiai nu akupkamun umirainiak</s>
     </seg>
     <seg type="verse" id="b.ROM.2.15">
      <s id="b.ROM.2.15.1">nu umireamujai Yus nu akupkamun ni Enentáin ikiursarua nuka paant nekaamniaiti.</s>
      <s id="b.ROM.2.15.2">Nujai métek Túruiniak shiir Enentáimiainiawai.</s>
      <s id="b.ROM.2.15.3">Tura métek Túruiniachkunka pénkercha Enentáimiainiawai.</s>
     </seg>
     <seg type="verse" id="b.ROM.2.16">
      <s id="b.ROM.2.16.1">Wi Uwempratin Chichaman étsereaj nui Ashí shuar uukrisha Túramun Ashí paant awajsartatui.</s>
      <s id="b.ROM.2.16.2">Tura nuna etserkatniun Jesukrístun anaitiukmiayi.</s>
      <s id="b.ROM.2.16.3">Nu tsawantai tunaan Túrin sumamawartatui.</s>
     </seg>
     <seg type="verse" id="b.ROM.2.17">
      <s id="b.ROM.2.17.1">Ameka "Tura Israer-shuaraitjai.</s>
      <s id="b.ROM.2.17.2">Muisais akupkamun takakkui winia Yúsruka ti shiir Enentáimturui, Tátsumeash.</s>
     </seg>
     <seg type="verse" id="b.ROM.2.18">
      <s id="b.ROM.2.18.1">Yus wakeramuncha nékajai.</s>
      <s id="b.ROM.2.18.2">Tura akupkamun nekaan pénkera nuna wakerajai, Tátsumeash.</s>
     </seg>
     <seg type="verse" id="b.ROM.2.19">
      <s id="b.ROM.2.19.1">Wakannium kusuraru ainia nunasha jintintiamniaitjai.</s>
      <s id="b.ROM.2.19.2">Tura Tsáapninian nekamtikiawarminiaitjai, Tátsumeash.</s>
     </seg>
     <seg type="verse" id="b.ROM.2.20">
      <s id="b.ROM.2.20.1">Akupkamu ti penker neka asan nekasa nuna unuimiaruitjai.</s>
      <s id="b.ROM.2.20.2">Tuma asan nékachuncha ántuiniachuncha jintintiamniaitjai" Tátsumeash.</s>
     </seg>
     <seg type="verse" id="b.ROM.2.21">
      <s id="b.ROM.2.21.1">Pai, Chíkichka unuiniaitiatmesha ṡurukamtai imia ámeka unuimiatsum?</s>
      <s id="b.ROM.2.21.2">"Kasamkashtiniaiti" tu étsereatsmek.</s>
      <s id="b.ROM.2.21.3">Táyatmesha ṡurukamtai ámeka kasamam?</s>
     </seg>
     <seg type="verse" id="b.ROM.2.22">
      <s id="b.ROM.2.22.1">"Tsanirmashtiniaiti" Tátsumek.</s>
      <s id="b.ROM.2.22.2">Enta, ṡurukamtai ámeka tsanirmam?</s>
      <s id="b.ROM.2.22.3">"Antar-yusan nakitiajai" Tátsumek. ṡUrukamtai ámeka nu yusa jeenia kasamam?</s>
     </seg>
     <seg type="verse" id="b.ROM.2.23">
      <s id="b.ROM.2.23.1">Akupkamun takakjai tusam shiir Enentáimtumayatam nu akupkamu umireachkum Yus yajauch awajeatsmek.</s>
     </seg>
     <seg type="verse" id="b.ROM.2.24">
      <s id="b.ROM.2.24.1">Yus-Papiniumsha Núnis aarmaiti: "Atum pénker umirchamujai Israer-shuarcha Yúsan yajauch chicharainiawai."</s>
     </seg>
     <seg type="verse" id="b.ROM.2.25">
      <s id="b.ROM.2.25.1">Muisais akupkamia nu Ashí umireakmeka nii timia Núnismek tsupirnaktin pénkeraiti.</s>
      <s id="b.ROM.2.25.2">Tura takamtsuk umireachkumka tsupirnakcha Núnisketme.</s>
     </seg>
     <seg type="verse" id="b.ROM.2.26">
      <s id="b.ROM.2.26.1">Chíkich shuarsha tsupirnakchaitiat Muisais akupkamun umireakka tsupirnatskesha tsupirnakua aintsankete.</s>
     </seg>
     <seg type="verse" id="b.ROM.2.27">
      <s id="b.ROM.2.27.1">Nu shuar tsupirnakchaitiat akupkamun Ashí umireak atumin tsupirnakutirmin akupkamu takakuitiatrum umircha asakrumin Súmamtikramawartatui.</s>
     </seg>
     <seg type="verse" id="b.ROM.2.29">
      <s id="b.ROM.2.29.1">Kame nekas Israer-shuarka aya Pátatkechu antsu tuke Enentáijiai Yúsnan wakera Núiti.</s>
      <s id="b.ROM.2.29.2">Núnisan nekas tsupirnaktinkia aya Ayashíjiainchuiti antsu Enentáiniam shiir átinia Núiti.</s>
      <s id="b.ROM.2.29.3">Nekas akupkamu aya aarchamuiti antsu nekas Enentáijiai umirkamua Núiti.</s>
      <s id="b.ROM.2.29.4">Nekas Tú tura Núnaka aents shiir Enentáimtuiniachkuisha Yus shiir Enentáimtawai.</s>
     </seg>
    </div>
    <div type="chapter" id="b.ROM.3">
     <seg type="verse" id="b.ROM.3.1">
      <s id="b.ROM.3.1.1">Núnis aisha Israer-shuar ainia nu ṡWarí pénkernak takakainia?</s>
      <s id="b.ROM.3.1.2">Tura tsupirnaktincha ṡwariniak Yayá?</s>
     </seg>
     <seg type="verse" id="b.ROM.3.2">
      <s id="b.ROM.3.2.1">Ti pénkeraiti.</s>
      <s id="b.ROM.3.2.2">Warí, émkaka, Yus ni chichamen Israer-shuaran Súsacharmakia.</s>
     </seg>
     <seg type="verse" id="b.ROM.3.3">
      <s id="b.ROM.3.3.1">Kame Chíkich Chíkich umichu ainiakui Yus tsankatkamia nuna Nú shuaran Súsachmatainkia nuikia "Yus umichuiti" ṡTítinkiait?</s>
     </seg>
     <seg type="verse" id="b.ROM.3.4">
      <s id="b.ROM.3.4.1">Pénkea.</s>
      <s id="b.ROM.3.4.2">Antsu Yuska nekas Túratniua nujai métek Ashí Túriniaiti.</s>
      <s id="b.ROM.3.4.3">Shuar umichu ainiakuisha ni Támarin mash umiktatui.</s>
      <s id="b.ROM.3.4.4">Ni tamajai Shuáran Wáitrin awajeakka nusha pénkeraiti.</s>
      <s id="b.ROM.3.4.5">Núnisan Atí.</s>
      <s id="b.ROM.3.4.6">Yus-Papisha métek tawai: "Támena nuna "Imiá nekasaiti" tiartatui, tura Súmamtikramataj Tuíniakuisha nupetmaktatme" tawai.</s>
     </seg>
     <seg type="verse" id="b.ROM.3.5">
      <s id="b.ROM.3.5.1">Nu arantcha, "Wi tunaan Túramujai Yus Imiá pénkera nuna paant awajeakka ṡurukamtai winia asutiua? ṡNuka pénkerkait?"</s>
      <s id="b.ROM.3.5.2">Tíchatapash.</s>
      <s id="b.ROM.3.5.3">(Kame aents chichainia Núnisnak tajai.)</s>
     </seg>
     <seg type="verse" id="b.ROM.3.6">
      <s id="b.ROM.3.6.1">Warí, Yus pénkerchaitkiunka ṡitiurak Ashí shuara tunaarin Súmamtikiawarat?</s>
      <s id="b.ROM.3.6.2">Kame Imiá pénkeraiti.</s>
     </seg>
     <seg type="verse" id="b.ROM.3.7">
      <s id="b.ROM.3.7.1">Núnisan, "Wi umirkachmajai Yus tuke umiiniana nuna paant awajeaknaka nuikia nujai iin shiir awajsamtai ṡurukamtai "tunaitme" Túruta?"</s>
      <s id="b.ROM.3.7.2">Tíchatapash.</s>
     </seg>
     <seg type="verse" id="b.ROM.3.8">
      <s id="b.ROM.3.8.1">Warí, "Tunáa Túramujai Yúsan pénker awajeajai," Tú nekas Enentáimpramniaitkiuinkia shuar nuikia "Wats, Ashí pénker áti tusar Tunáa Túratai" Tímin ainti.</s>
      <s id="b.ROM.3.8.2">Kame Chíkich shuar iin kajertamainiak "nuna jintintiainiawai" Túramji.</s>
      <s id="b.ROM.3.8.3">Nu shuar sumamawartin ainiawai.</s>
     </seg>
     <seg type="verse" id="b.ROM.3.9">
      <s id="b.ROM.3.9.1">Nuikia Israer-shuartikia chikichjai nankaamas ṡpénkerkaitiaj~i?</s>
      <s id="b.ROM.3.9.2">Penkesha.</s>
      <s id="b.ROM.3.9.3">Warí, Israer-shuartisha Israer-shuarchajaisha Ashí métekrak tunaan Túrin ainiawai.</s>
      <s id="b.ROM.3.9.4">Núnaka Jú aarmajai paant awajsaitjai.</s>
     </seg>
     <seg type="verse" id="b.ROM.3.10">
      <s id="b.ROM.3.10.1">Yus-Papisha Núnisan tawai: "Pénkeran Túrin chikichkisha atsawai.</s>
     </seg>
     <seg type="verse" id="b.ROM.3.11">
      <s id="b.ROM.3.11.1">Yúsnan nekaatniun nakitiainiawai.</s>
      <s id="b.ROM.3.11.2">Yusnasha eainiatsui.</s>
     </seg>
     <seg type="verse" id="b.ROM.3.12">
      <s id="b.ROM.3.12.1">Yusnumia kanakiar menkakatniunam wénawai.</s>
      <s id="b.ROM.3.12.2">Chikichkisha pénkeran Túrin penké atsawai.</s>
     </seg>
     <seg type="verse" id="b.ROM.3.13">
      <s id="b.ROM.3.13.1">Ashí yajauch chichainiak iwiarsamu yama urainiua Núnisan ainiawai.</s>
      <s id="b.ROM.3.13.2">Ni chichamejai tuke anankartin ainiawai.</s>
      <s id="b.ROM.3.13.3">Chichame Napía aintsan najamin ainiawai.</s>
     </seg>
     <seg type="verse" id="b.ROM.3.14">
      <s id="b.ROM.3.14.1">Aya yajauchin kakaram áujmatin ainiawai.</s>
     </seg>
     <seg type="verse" id="b.ROM.3.15">
      <s id="b.ROM.3.15.1">Máataj tusa Wárik yujarin ainiawai.</s>
     </seg>
     <seg type="verse" id="b.ROM.3.16">
      <s id="b.ROM.3.16.1">Aya ti itiurchat ti yajauch awajin ainiawai.</s>
     </seg>
     <seg type="verse" id="b.ROM.3.17">
      <s id="b.ROM.3.17.1">Shiir pujustinian nékainiatsui.</s>
     </seg>
     <seg type="verse" id="b.ROM.3.18">
      <s id="b.ROM.3.18.1">Ishichkisha Yúsan ashamenatsui."</s>
     </seg>
     <seg type="verse" id="b.ROM.3.19">
      <s id="b.ROM.3.19.1">Yaunchu akupkamun umirkatin ainia Nú shuar aya Tákamtak umirkatin ainiawai.</s>
      <s id="b.ROM.3.19.2">Tuma asamtai Ashí shuar umirkachu ásarmatai Yus nujai Súmamtikiawartatui.</s>
      <s id="b.ROM.3.19.3">Túrakui niisha pachischamin ainiawai.</s>
     </seg>
     <seg type="verse" id="b.ROM.3.20">
      <s id="b.ROM.3.20.1">Akupkamuka aya ii tunaarin paant awajturmaji.</s>
      <s id="b.ROM.3.20.2">Tuma asamtai akupkamu pénker umirkatniujai Yus "pénkeraitme" turamchamniaitji.</s>
     </seg>
     <seg type="verse" id="b.ROM.3.21">
      <s id="b.ROM.3.21.1">Yus-Chicham yaunchu aarmanum itiura Yus iin "pénkeraitme" Túramminiaitiaj nuna paant tawai.</s>
      <s id="b.ROM.3.21.2">Kame akupkamujainchuiti.</s>
     </seg>
     <seg type="verse" id="b.ROM.3.22">
      <s id="b.ROM.3.22.1">Antsu iisha Ashí shuarsha Núnisan aya Jesukrístu shiir Enentáimtakrin Yus "pénkeraitme" Túramminiaitji.</s>
     </seg>
     <seg type="verse" id="b.ROM.3.23">
      <s id="b.ROM.3.23.1">Kame Ashí shuarti Tunáa Túraitji.</s>
      <s id="b.ROM.3.23.2">Tuma asar Yusjai métek pénker ajastin penké jeatsji.</s>
     </seg>
     <seg type="verse" id="b.ROM.3.24">
      <s id="b.ROM.3.24.1">Tura Yus iin waitnentrama asa Kuítchajai "pénkeraitme" Túramji.</s>
      <s id="b.ROM.3.24.2">Jesukrístujai uwemtikrampra asa Túramji.</s>
     </seg>
     <seg type="verse" id="b.ROM.3.25">
      <s id="b.ROM.3.25.1">Tura Krístun akupkamiayi ni jakamujai Ashí tunaan Asakátratniun.</s>
      <s id="b.ROM.3.25.2">Túramtai shuar Niin nekas Enentáimtuiniakui Yus tsankuramniaiti.</s>
      <s id="b.ROM.3.25.3">Yaunchu Tunáa Túramun katsunteak Enentáimtuschamiayi.</s>
      <s id="b.ROM.3.25.4">Yamái tsankuramnia nuna yaunchu Nekáa, nuna Túramniuyayi.</s>
     </seg>
     <seg type="verse" id="b.ROM.3.26">
      <s id="b.ROM.3.26.1">Tura yamaiya tunaancha tsankureak Ashí shuar Jesusan nekas Enentáimtuinia nuna "pénkeraitme" tuke Tíminiaiti.</s>
      <s id="b.ROM.3.26.2">Kristu jakamujai nuka paant ajasai.</s>
     </seg>
     <seg type="verse" id="b.ROM.3.27">
      <s id="b.ROM.3.27.1">Nújainkia ii pénker ajasjinia nu "winia kakarmarjai Túrunajai" Tíchamnia asar ṡnankaamantu Enentáimtumarminkaitiaj~i?</s>
      <s id="b.ROM.3.27.2">Penkesha.</s>
      <s id="b.ROM.3.27.3">Warí, akupkamu umitsuk aya Kristu nekas Enentáimtakrin Yus "pénkeraitme" Túramji.</s>
     </seg>
     <seg type="verse" id="b.ROM.3.28">
      <s id="b.ROM.3.28.1">Nujai Páantaiti.</s>
      <s id="b.ROM.3.28.2">Akupkamu umirtsuk aya Jesukrístu shiir Enentáimtakrin Yus "pénkeraitme" Túramminiaitji.</s>
     </seg>
     <seg type="verse" id="b.ROM.3.29">
      <s id="b.ROM.3.29.1">Warí, Yuska Israer-shuarnasha tura Núnisan Israer-shuarchancha mai ni Yúsrinchukait.</s>
     </seg>
     <seg type="verse" id="b.ROM.3.30">
      <s id="b.ROM.3.30.1">Kame aya chikichik Yúschakait.</s>
      <s id="b.ROM.3.30.2">Tura tsupirnakuncha tsupirnakchancha mai metek aya Jesukrístun nekas Enentáimtuiniakui "pénkeraitme" Tíminiaiti.</s>
     </seg>
     <seg type="verse" id="b.ROM.3.31">
      <s id="b.ROM.3.31.1">Shuar Yúsan shiir Enentáimtamujai pénker ajastin ainiakui nujai ṡakupkamu ántar awajsamukait?</s>
      <s id="b.ROM.3.31.2">Atsá.</s>
      <s id="b.ROM.3.31.3">Antsu nuna nankaamas umirkatin awajsamuiti.</s>
     </seg>
    </div>
    <div type="chapter" id="b.ROM.4">
     <seg type="verse" id="b.ROM.4.1">
      <s id="b.ROM.4.1.1">Ashí Israer-shuara uuntri Apraám Enentáimtustai.</s>
      <s id="b.ROM.4.1.2">Niisha ṡitiurak Yusjai pénker ajasma?</s>
     </seg>
     <seg type="verse" id="b.ROM.4.3">
      <s id="b.ROM.4.3.1">Ni pénker takasmajai Yusjai pénker ajasuitkiunka nankaamantu Enentáimtumarainti.</s>
      <s id="b.ROM.4.3.2">Antsu Yus-Papí tawai: "Apraám Yúsan shiir Enentáimtakui Yus "pénkeraitme" Tímiayi" tawai.</s>
      <s id="b.ROM.4.3.3">Nu Túramu asa Apraámsha Yus iimmianum nankaamantu Enentáimprachminiaiti.</s>
     </seg>
     <seg type="verse" id="b.ROM.4.4">
      <s id="b.ROM.4.4.1">Shuar íniamna nu takasmatai ṡaya tsanka asam akiktatmek?</s>
      <s id="b.ROM.4.4.2">Warí, ni takasmanum Páchitsuk akikchatniukait.</s>
     </seg>
     <seg type="verse" id="b.ROM.4.5">
      <s id="b.ROM.4.5.1">Antsu shuar ni pénker turamuri enentaimtsuk áyatik "Yus Tunáa shuaran pénker awajniuiti" tu Enentáimtakui Yuska tsanka asa "pénkeraitme" tawai.</s>
     </seg>
     <seg type="verse" id="b.ROM.4.6">
      <s id="b.ROM.4.6.1">Tura pénker Túrachunak Yus "pénkeraitme" takui nu shuar shiir warasminiaiti.</s>
      <s id="b.ROM.4.6.2">Núnisan tawai uunt akupin Tawit:</s>
     </seg>
     <seg type="verse" id="b.ROM.4.7">
      <s id="b.ROM.4.7.1">"Shuar Ashí ni tunaarin Yus Asakátar tsankuramu ana nuka shiir Enentáimpramniaiti.</s>
     </seg>
     <seg type="verse" id="b.ROM.4.8">
      <s id="b.ROM.4.8.1">Uunt Yus ni tunaarin Enentáimtachma asa ti warasminiaiti."</s>
      <s id="b.ROM.4.8.2">Tu Tímiayi Tawit.</s>
     </seg>
     <seg type="verse" id="b.ROM.4.9">
      <s id="b.ROM.4.9.1">ṡAya tsupirnakukeash warasminiait?</s>
      <s id="b.ROM.4.9.2">Tura tsupirnakchasha waraschamniakait.</s>
      <s id="b.ROM.4.9.3">Warí, Apraám Yúsan shiir Enentáimtakui Yus "pénkeraitme" Tímiayi.</s>
     </seg>
     <seg type="verse" id="b.ROM.4.10">
      <s id="b.ROM.4.10.1">Tura Apraám tuke tsupirnatsain Yus nuna Tímiayi.</s>
      <s id="b.ROM.4.10.2">Emka Yus "pénkeraitme" timia Nú ukunam Apraám tsupirnakmiayi.</s>
     </seg>
     <seg type="verse" id="b.ROM.4.11">
      <s id="b.ROM.4.11.1">Apraám tsupirnatsuk Yúsan shiir Enentáimtusmatai Yus "pénkeraitme" tusa "tsupirnaktiniaitme" Tímiayi.</s>
      <s id="b.ROM.4.11.2">Nújainkia Ashí Yúsan shiir Enentáimtuinia Nú shuar tsupirnatskesha Apraám Weeá ainiawai.</s>
      <s id="b.ROM.4.11.3">Tura nu shuaran Yus "pénkeraitme" tawai.</s>
     </seg>
     <seg type="verse" id="b.ROM.4.12">
      <s id="b.ROM.4.12.1">Tsupirnakusha aya tsupirnaku asa Apraám Weeá ainiatsui antsu nu arant Apraámjai métek Yúsan shiir Enentáimtuinia nuka Apraám Weeá ainiawai.</s>
      <s id="b.ROM.4.12.2">Kame Apraám tuke tsupirnatsuk Yúsan shiir Enentáimtusmiayi.</s>
     </seg>
     <seg type="verse" id="b.ROM.4.13">
      <s id="b.ROM.4.13.1">Yaunchu Apraáman Yus chicharuk "Amincha amée Weeá shuarnasha Jú nunkan susattajai" Tímiayi.</s>
      <s id="b.ROM.4.13.2">Nunasha Apraám Yus akupkamun umireakui Tíchamiayi.</s>
      <s id="b.ROM.4.13.3">Antsu Apraám Yúsan nekas Enentáimtakui Yus "pénkeraitme" taku nuna tsankatkamiayi.</s>
     </seg>
     <seg type="verse" id="b.ROM.4.14">
      <s id="b.ROM.4.14.1">Kame aya akupkamun umirniun Súsatniuitkiuinkia nuikia Yus Enentáimtustin ántraiti.</s>
      <s id="b.ROM.4.14.2">Tura Yus Apraáman timia nusha ántraiti.</s>
     </seg>
     <seg type="verse" id="b.ROM.4.15">
      <s id="b.ROM.4.15.1">Akupkamu akui shuar umirkachka ti Asutniáshtatuak.</s>
      <s id="b.ROM.4.15.2">Tura atsakuinkia ṡAsutniátniukait? ṡItiurak umirtsuk ikiuktin?</s>
     </seg>
     <seg type="verse" id="b.ROM.4.16">
      <s id="b.ROM.4.16.1">Tuma asamtai Yus ti anenkartin asa Niin nekas Enentáimtuinian Ashí tsankatkaiti.</s>
      <s id="b.ROM.4.16.2">Nújainkia Apraám weeasha Yus Apraáman timia nuna Páchitsuk Wáinkiártatui.</s>
      <s id="b.ROM.4.16.3">Iisha Apraámjai métek Yus nekas Enentáimtakur Ní weeaitji.</s>
      <s id="b.ROM.4.16.4">Tuma asamtai Muisais akupkamun umirniuncha tura umirniuchuncha mai metek Ashí iin Yus Ashí Apraáman timia nuna tsankatramkattaji.</s>
     </seg>
     <seg type="verse" id="b.ROM.4.17">
      <s id="b.ROM.4.17.1">Kame Yus-Papinium Apraám aatramuiti: "Untsurí shuarsha amée Weeá ajasartatui."</s>
      <s id="b.ROM.4.17.2">Nu asamtai iisha Apraámjai métek Yus shiir Enentáimtakrinkia Yus incha Apraám Weeá aintsan iirmaji.</s>
      <s id="b.ROM.4.17.3">Nú Yuska ti kakaram asa jakancha iwiaaku awajniuiti; tura atsana nunasha ana Nútiksan Nájanui.</s>
     </seg>
     <seg type="verse" id="b.ROM.4.18">
      <s id="b.ROM.4.18.1">Yus "ti pampantatme" takui Apraám ti uuntach áyat Yus timian Enentáimtak yajutmartinian Nákasmiayi.</s>
      <s id="b.ROM.4.18.2">Nujai Untsurí shuar Ní Weeá ajasarmiayi, Yus timia aintsan.</s>
     </seg>
     <seg type="verse" id="b.ROM.4.20">
      <s id="b.ROM.4.20.1">Apraámsha sian (100) Uwí takakuitiat tura ni nuwé Sarasha Júretsuk uunt ajasmataisha tuke iniaitsuk Yus Tímia nuna nekas Enentáimtusmiayi.</s>
      <s id="b.ROM.4.20.2">"Yus nekasash ta" Tútsuk shiir awajsamiayi.</s>
      <s id="b.ROM.4.20.3">Nujaisha nuna nankaamas kakaram ajasmiayi.</s>
     </seg>
     <seg type="verse" id="b.ROM.4.21">
      <s id="b.ROM.4.21.1">Tuma asa "nekas Yus tana nuna Páchitsuk umiktatui" tu Enentáimpramiayi.</s>
     </seg>
     <seg type="verse" id="b.ROM.4.22">
      <s id="b.ROM.4.22.1">Nu asamtai Yus "pénkeraitme" Tímiayi.</s>
     </seg>
     <seg type="verse" id="b.ROM.4.23">
      <s id="b.ROM.4.23.1">Tura Yus nekas Enentáimtamunam Yus "pénkeraitme" tana nu aya Apraámnak aatrachmaiti.</s>
     </seg>
     <seg type="verse" id="b.ROM.4.25">
      <s id="b.ROM.4.25.1">Antsu incha Túramji.</s>
      <s id="b.ROM.4.25.2">Iisha Núnisrik ii Uuntri Jesus nekas Enentáimtakrinkia Yus incha "pénkeraitme" turamtatji.</s>
      <s id="b.ROM.4.25.3">Jesuska ii tunaarin jarutramkatniun surunkamiayi.</s>
      <s id="b.ROM.4.25.4">Tura nujai Yus iin "pénkeraitrume" taku Jesusan ataksha iniantkimiayi.</s>
     </seg>
    </div>
    <div type="chapter" id="b.ROM.5">
     <seg type="verse" id="b.ROM.5.1">
      <s id="b.ROM.5.1.1">Tuma asamtai Yus nekas Enentáimtakrin Yus "pénkeraitme" Túramji.</s>
      <s id="b.ROM.5.1.2">Nujai iisha Yusjai shiir nawamnaikiar pujaji.</s>
      <s id="b.ROM.5.1.3">Núnaka ii Uuntri Jesukrístu ni jakamujai sumartamkamiaji.</s>
     </seg>
     <seg type="verse" id="b.ROM.5.2">
      <s id="b.ROM.5.2.1">Tura Nii shiir Enentáimtakur Yusai weankaitji.</s>
      <s id="b.ROM.5.2.2">Tura Kristu jarutramkakrin Yus ti anenmaji.</s>
      <s id="b.ROM.5.2.3">Tura tuke anenma asakrin Niijiai métek shiir ajastin Nákakur waraaji.</s>
     </seg>
     <seg type="verse" id="b.ROM.5.3">
      <s id="b.ROM.5.3.1">Nu arantcha Yamái itiurchat pujayatrik nu itiurchatjai unuimiartatji tusar waraaji.</s>
      <s id="b.ROM.5.3.2">Katsuntratniuncha unuitiamji.</s>
     </seg>
     <seg type="verse" id="b.ROM.5.4">
      <s id="b.ROM.5.4.1">Tura nu unuimiarar ii katsuntramu paant átatui.</s>
      <s id="b.ROM.5.4.2">Tura Nuyá Yus ti shiir awajtamsattajnia nuka shiir Enentáijiai Nákastatji.</s>
     </seg>
     <seg type="verse" id="b.ROM.5.5">
      <s id="b.ROM.5.5.1">Nu ti shiir Enentáimsar Nákamujai ananmamtsuji.</s>
      <s id="b.ROM.5.5.2">Yuska ni Shiir Wakanin ii Enentáin pujurtamuk ni anenkartutairin ti paant awajturmaji.</s>
      <s id="b.ROM.5.5.3">Tuma asamtai Yus Túratin Nákajnia nu Imiá nekas wainkiattaji.</s>
     </seg>
     <seg type="verse" id="b.ROM.5.6">
      <s id="b.ROM.5.6.1">Iikkia penké uwemprachmin asakrin tsawant jeamtai Kristu Ashí shuara tunaarin jarukmiayi.</s>
     </seg>
     <seg type="verse" id="b.ROM.5.7">
      <s id="b.ROM.5.7.1">Shuar Chíkich shuaran uwemtikratniun ṡjaruktatuak?</s>
      <s id="b.ROM.5.7.2">Pénker shuar ain jarukchattawai.</s>
      <s id="b.ROM.5.7.3">Kame ti penkeraitkiuinkia jarukchaintiash.</s>
     </seg>
     <seg type="verse" id="b.ROM.5.8">
      <s id="b.ROM.5.8.1">Antsu ii tuke Tunáa árinin Kristu jarutramkamiaji.</s>
      <s id="b.ROM.5.8.2">Nujai iin ti anenmajnia nuna ti paant iniakturmaji.</s>
     </seg>
     <seg type="verse" id="b.ROM.5.9">
      <s id="b.ROM.5.9.1">Tura ni numpejai tunaarincha awajsamu asar Imiá nekas Yus Asutiámatniua Nuyá uwempraitji.</s>
     </seg>
     <seg type="verse" id="b.ROM.5.10">
      <s id="b.ROM.5.10.1">Yusa nemasri áyatar Yusa Uchirí jakamujai yamaikia Yusjai shiir nawamnaikiar pujaji.</s>
      <s id="b.ROM.5.10.2">Nu arant nuikia Kristu tuke iwiaaku asa iijiai tsaninkiu asa Ashí yajauchinmaya uwemtikramar tuke shiir awajtamsattaji.</s>
     </seg>
     <seg type="verse" id="b.ROM.5.11">
      <s id="b.ROM.5.11.1">Ii Uuntri Jesukrístu jakamujai Yusjai shiir nawamnaikia asar ti waraaji.</s>
     </seg>
     <seg type="verse" id="b.ROM.5.12">
      <s id="b.ROM.5.12.1">Ayu.</s>
      <s id="b.ROM.5.12.2">Yámankamtaik emka aishman Atan ninki tunaan Túramtai Nú tunaajai Ashí shuar tunaarintin ajasarmiayi.</s>
      <s id="b.ROM.5.12.3">Tura Ashí tunaarintin ajasar mash Jákatin ainiawai.</s>
     </seg>
     <seg type="verse" id="b.ROM.5.13">
      <s id="b.ROM.5.13.1">Akupkamu atsakuinkia umirkachma nekaachminiaiti.</s>
      <s id="b.ROM.5.13.2">Tuma ain Muisais akupkamu atsaisha tuke tunaan Túrin ármiayi.</s>
     </seg>
     <seg type="verse" id="b.ROM.5.14">
      <s id="b.ROM.5.14.1">Atan pujumia Nuyá Muisais tuke akupeatsain shuara tunaari paantcha ain Ashí shuar tunaan Túrawar Jákarmiayi.</s>
      <s id="b.ROM.5.14.2">Kame ni tunaari Atanna aintsachauyayi.</s>
      <s id="b.ROM.5.14.3">Atanka Yus akupkamu paant ujakman umirkachmiayi.</s>
      <s id="b.ROM.5.14.4">Antsu nu shuar Yus akupkamu paant nékainiachiatan tunaan Túrin ainiak Jákarmiayi.</s>
      <s id="b.ROM.5.14.5">Tura Atanka Krístujai apatkar Enentáimpratai.</s>
     </seg>
     <seg type="verse" id="b.ROM.5.15">
      <s id="b.ROM.5.15.1">Atan Tunáa Túramia nujai apatka iisam, Yus iin tsankatramaj nuka nankaamas pénkeraiti.</s>
      <s id="b.ROM.5.15.2">Kame Atan ninki tunaan Túramujai Ashí aents Untsurí armia nu, tunaarintin ainiak, Jákarmiayi.</s>
      <s id="b.ROM.5.15.3">Tura Yus iin ti anenma asa chikichik aishmanjai nuna nankaamas Tí shiiran tsankatramaji.</s>
      <s id="b.ROM.5.15.4">Jesukrístujainkia Untsurí shuaran uwemtikrar ti shiiran tsankateawai.</s>
     </seg>
     <seg type="verse" id="b.ROM.5.16">
      <s id="b.ROM.5.16.1">Atanka tunaari Imiá yajauch ain nuna nankaamas pénkeran Yus tsankatramkaitji.</s>
      <s id="b.ROM.5.16.2">Iis, aya chikichik tunaan Túramujai aents sumamawarmiayi.</s>
      <s id="b.ROM.5.16.3">Antsu Yus uwempratniun tsankatramaj Nújainkia ti Untsurí tunaan Asakáruiti, tura "pénkeraitme" Túramji.</s>
     </seg>
     <seg type="verse" id="b.ROM.5.17">
      <s id="b.ROM.5.17.1">Chikichik aishman tunaan Túramujai aents Jákatin ainiawai.</s>
      <s id="b.ROM.5.17.2">Tura nuna nankaamas chikichik aishman Jesukrístu Túramujai ti shiir pujustatji.</s>
      <s id="b.ROM.5.17.3">Kame Yus ti anenma asa ii pénker Túratsrinin "pénkeraitrume" Túramji.</s>
      <s id="b.ROM.5.17.4">Nu asamtai yamaram iwiaakmanum kakaram ajaji.</s>
     </seg>
     <seg type="verse" id="b.ROM.5.18">
      <s id="b.ROM.5.18.1">Atan tunaan Túramujai Ashí tunaarintin ajasar Jákarmiayi.</s>
      <s id="b.ROM.5.18.2">Núnisan Jesukrístu pénker Túramujai Ashí shuar Yus "pénkeraitme" timia nuka yamaram iwiaakmajai tuke pujusartatui.</s>
     </seg>
     <seg type="verse" id="b.ROM.5.19">
      <s id="b.ROM.5.19.1">Núnisan chikichik aishman umirkachmajai Untsurí tunaarintin ajasarmiayi.</s>
      <s id="b.ROM.5.19.2">Tura chikichik aishman umirkamujai Untsurí shuar pénker awajnasarmiayi.</s>
     </seg>
     <seg type="verse" id="b.ROM.5.20">
      <s id="b.ROM.5.20.1">Wats, Tunáa ti paant Atí tusa Yus ni akupkamurin susamiayi.</s>
      <s id="b.ROM.5.20.2">Túrasha ti Tunáa pampaakui Yus nuna nankaamas waitnentramak nu tunaan Asakátramji.</s>
     </seg>
     <seg type="verse" id="b.ROM.5.21">
      <s id="b.ROM.5.21.1">Shuar tunaan Túrin ásar Jákatin ármiayi.</s>
      <s id="b.ROM.5.21.2">Tura Núnisan ii Uuntri Jesukrístu Túramujai Yus iin "pénkeraitrume" Túramkurin iisha tuke iwiaaku pujustiniaitji.</s>
     </seg>
    </div>
    <div type="chapter" id="b.ROM.6">
     <seg type="verse" id="b.ROM.6.1">
      <s id="b.ROM.6.1.1">Núnisaitkiuinkia Yus nankaamas waitnentrampratai tusar ṡTunáa Túrattajik?</s>
     </seg>
     <seg type="verse" id="b.ROM.6.2">
      <s id="b.ROM.6.2.1">Pénkea.</s>
      <s id="b.ROM.6.2.2">Warí, iikia Tunáa Túrashtin Jákaitji.</s>
      <s id="b.ROM.6.2.3">Jákaka ṡitiurak tunaan Túramniait?</s>
     </seg>
     <seg type="verse" id="b.ROM.6.3">
      <s id="b.ROM.6.3.1">Imianniutikia Krístujai tsaninkiu asar imianir Niijiai métek jaka aintsar aji.</s>
     </seg>
     <seg type="verse" id="b.ROM.6.4">
      <s id="b.ROM.6.4.1">Tura imianir Krístujai jaka aintsar métek iwiarnasuitji.</s>
      <s id="b.ROM.6.4.2">Tura Yus ti kakaram asa Krístun jakan iniantkimia Núnisan incha nu kakarmajai yamaram Enentáijiai pénker wekasatniun iniantamkimiaji.</s>
     </seg>
     <seg type="verse" id="b.ROM.6.5">
      <s id="b.ROM.6.5.1">Krístujai tsaninkiu asar Niijiai métek jaka aintsanketji.</s>
      <s id="b.ROM.6.5.2">Tura Núnisan Niijiai métek nantaktiniaitji.</s>
     </seg>
     <seg type="verse" id="b.ROM.6.6">
      <s id="b.ROM.6.6.1">Yaunchu Enentáimtainkia Krístujai métek jaka asamtai ii yajauch wakerutain Emenkátrutmakuitji.</s>
      <s id="b.ROM.6.6.2">Tuma asamtai yamaikia penké umirkashtiniaitji.</s>
     </seg>
     <seg type="verse" id="b.ROM.6.7">
      <s id="b.ROM.6.7.1">Kame ṡJákaka itiurak tunaan Túrat?</s>
      <s id="b.ROM.6.7.2">Yamaikia ankant ajasuitji.</s>
     </seg>
     <seg type="verse" id="b.ROM.6.8">
      <s id="b.ROM.6.8.1">Iisha nekas Krístujai Jákaitkiurkia Niijiai métek tuke iwiaaku pujustin Enentáimji.</s>
     </seg>
     <seg type="verse" id="b.ROM.6.9">
      <s id="b.ROM.6.9.1">Kame Krístuka Chikichkí jaka nantakin asa atakka Jákashtatui.</s>
      <s id="b.ROM.6.9.2">Túmaitkiui atakka ajakrachminiaiti.</s>
     </seg>
     <seg type="verse" id="b.ROM.6.10">
      <s id="b.ROM.6.10.1">Kristu Chikichkí jaka asa Ashí tunaajai itit awajsachmin Ajasuíti.</s>
      <s id="b.ROM.6.10.2">Tura yamaikia iwiaaku Pujá asa Yúsan shiir awajsatniun pujawai.</s>
     </seg>
     <seg type="verse" id="b.ROM.6.11">
      <s id="b.ROM.6.11.1">Atumsha Núnisrumek jaka aintsarum Tunáa Túrachmin Enentáimtumastarum.</s>
      <s id="b.ROM.6.11.2">Antsu ii Uuntri Jesukrístujai tsaninkiu asarum iwiaaku pujakrum Yus shiir awajsatarum.</s>
     </seg>
     <seg type="verse" id="b.ROM.6.12">
      <s id="b.ROM.6.12.1">Nu asamtai tunaaka ayashmiin akuptamkashtiniaitrume.</s>
      <s id="b.ROM.6.12.2">Ayashí wakeramuri umirkashtiniaitrume.</s>
      <s id="b.ROM.6.12.3">Ankantaitrume.</s>
     </seg>
     <seg type="verse" id="b.ROM.6.13">
      <s id="b.ROM.6.13.1">Atumi Ayashí tunaan Túrat tusarum ikiasairap.</s>
      <s id="b.ROM.6.13.2">Antsu jakamunmaya nantakin asarum Yus wakeramu Túratin surumaktarum.</s>
      <s id="b.ROM.6.13.3">Tura ayashmisha aya pénkernak Túratí tusarum Yus iiktustarum.</s>
     </seg>
     <seg type="verse" id="b.ROM.6.14">
      <s id="b.ROM.6.14.1">Akupkamu umirkatniujai iwiaaku pujatsrume.</s>
      <s id="b.ROM.6.14.2">Antsu atumin Yus ti anenma asa yamaram iwiaakman suramsaitrume.</s>
      <s id="b.ROM.6.14.3">Tuma asamtai yamaikia tunaaka nupettamkachminiaiti.</s>
     </seg>
     <seg type="verse" id="b.ROM.6.15">
      <s id="b.ROM.6.15.1">Nuikia akupkamu umirtsuk antsu Yus ti anenma asakrin iwiaaku pujakur ṡ"Páchitsuk tunaan Túramniaitjai" Títiatjik?</s>
      <s id="b.ROM.6.15.2">Pénkea.</s>
     </seg>
     <seg type="verse" id="b.ROM.6.16">
      <s id="b.ROM.6.16.1">Tuke umireajnia nuna takarniurintji.</s>
      <s id="b.ROM.6.16.2">Nuka nékatsrumek.</s>
      <s id="b.ROM.6.16.3">Tura ni takarin ajasam umirkatniuitme.</s>
      <s id="b.ROM.6.16.4">Tuma asamtai Tunáa umirkurkia ni takarniurintji tura umirkar jakattaji.</s>
      <s id="b.ROM.6.16.5">Tura Yus umirkurkia pénker wekasattaji.</s>
     </seg>
     <seg type="verse" id="b.ROM.6.17">
      <s id="b.ROM.6.17.1">Atumsha Yáunchuka Tunáa umirniuitiatrum ikiukrum yamaikia nekas chicham antukurmena nu nekas Atumí Enentáijiai umirkaitrume.</s>
      <s id="b.ROM.6.17.2">Tuma asamtai Yus ti yuminsatniuiti.</s>
     </seg>
     <seg type="verse" id="b.ROM.6.18">
      <s id="b.ROM.6.18.1">Yamaikia tunaanumia ankant ajasu asarum ti pénker wekasatniunam pachiinkiaitrume.</s>
     </seg>
     <seg type="verse" id="b.ROM.6.19">
      <s id="b.ROM.6.19.1">Paant nekaak tusan takarniun pachisan Tájarme.</s>
      <s id="b.ROM.6.19.2">Wats, yaunchu Atumí ayashi Muíjmiainian tura Ashí yajauchin Túrat tusarum tsankamakmarme.</s>
      <s id="b.ROM.6.19.3">Núnisrumek yamaikia Atumí ayashi pénkeran Túrat tusarum tura tuke Yusjai shiir wekasat tusarum tsankamaktarum.</s>
     </seg>
     <seg type="verse" id="b.ROM.6.20">
      <s id="b.ROM.6.20.1">Atumsha Tunáa umirniuyarme nuikia pénker wekaichauyarme.</s>
     </seg>
     <seg type="verse" id="b.ROM.6.21">
      <s id="b.ROM.6.21.1">Tura Nújaisha ṡWarí pénkerna Yáinmakmarum?</s>
      <s id="b.ROM.6.21.2">Iista, Yamái natsanmainchakait.</s>
      <s id="b.ROM.6.21.3">Nusha Jákatniunam Júawai.</s>
     </seg>
     <seg type="verse" id="b.ROM.6.22">
      <s id="b.ROM.6.22.1">Antsu yamaikia, tunaanumia uwempra asarum Yus umirniuitrume.</s>
      <s id="b.ROM.6.22.2">Antsu juka Yusjai shiir wekasatniunam Júawai tura Nuyá tuke iwiaaku pujustatrume.</s>
     </seg>
     <seg type="verse" id="b.ROM.6.23">
      <s id="b.ROM.6.23.1">Tunáa takarkumka tuke Jákatniun akirmaktatui.</s>
      <s id="b.ROM.6.23.2">Antsu Yuska iikia takaatsrinin penké ántar tuke iwiaaku pujustinian suramsattaji.</s>
      <s id="b.ROM.6.23.3">Ii Uuntri Jesukrístujai tsaninkia Pujá asakrin nuna Túrutmattaji.</s>
     </seg>
    </div>
    <div type="chapter" id="b.ROM.7">
     <seg type="verse" id="b.ROM.7.1">
      <s id="b.ROM.7.1.1">Enentáimpratarum yatsuru.</s>
      <s id="b.ROM.7.1.2">Jákaka akupkachminiaiti.</s>
      <s id="b.ROM.7.1.3">Aya iwiaakna nu akupkamniaiti.</s>
      <s id="b.ROM.7.1.4">Nu paant nékatsrumek.</s>
     </seg>
     <seg type="verse" id="b.ROM.7.2">
      <s id="b.ROM.7.2.1">Wats, nuwa Nuátkamu ni aishri iwiaakkui niijiai tsanin pujustiniaiti.</s>
      <s id="b.ROM.7.2.2">Tura aishri jakamtai ankant ajawai.</s>
     </seg>
     <seg type="verse" id="b.ROM.7.3">
      <s id="b.ROM.7.3.1">Tuma asamtai aishri iwiaakain Chíkich aishmanjai Tsaníakka tsanirmawai.</s>
      <s id="b.ROM.7.3.2">Tura ni aishri jakamtai Chíkich aishmanjai Páchitsuk nuatnakminiaiti tura nuikia tsanirmatsui.</s>
     </seg>
     <seg type="verse" id="b.ROM.7.4">
      <s id="b.ROM.7.4.1">Núnisrumek atumsha, yatsuru, Kristu Ayashí muchitmari ajasu asarum akupkamu emettachmin jaka aintsarum ajasuitrume.</s>
      <s id="b.ROM.7.4.2">Túrakrum Krístujai nuatnaikiatin aintsarum ankantaitrume.</s>
      <s id="b.ROM.7.4.3">Niisha jakamunmaya nantakniuiti.</s>
      <s id="b.ROM.7.4.4">Yamaikia Krístunu ajasu asar Niijiai tsaninkiar Yus wakeramu pénker Túratniuitji.</s>
     </seg>
     <seg type="verse" id="b.ROM.7.5">
      <s id="b.ROM.7.5.1">Yaunchu wakerutai umirniuyaj nui akupkamu Enentáimtusar nuna nankaamas yajauchia nu wakerimji tura Jákatniunam juramkimji.</s>
     </seg>
     <seg type="verse" id="b.ROM.7.6">
      <s id="b.ROM.7.6.1">Antsu yamaikia akupkamu emettachmin jaka asar ankant ajasuitji.</s>
      <s id="b.ROM.7.6.2">Túrunar akupkamu yaunchu aarma nu iniaisar yamaikia Yusa Wakaníjiai Tsaníakur yamaram iwiaakmajai pénker wekasamniaitji.</s>
     </seg>
     <seg type="verse" id="b.ROM.7.7">
      <s id="b.ROM.7.7.1">Núnisaitkiuinkia "Akupkamu yajauchiiti" ṡtitiajiash?</s>
      <s id="b.ROM.7.7.2">Atsá.</s>
      <s id="b.ROM.7.7.3">Warí, akupkamuka tunaan ti paant awajeawai.</s>
      <s id="b.ROM.7.7.4">Akupkamu "Chikichna wakerukaip" Táchakuinkia wakerukchaajai.</s>
     </seg>
     <seg type="verse" id="b.ROM.7.8">
      <s id="b.ROM.7.8.1">Tura nu akupkamun Enentáimtakui winia Enentáirui Tunáa ana nu Ashí yajauchin ti wakerumtikrimiayi.</s>
      <s id="b.ROM.7.8.2">Kame akupkamu atsakui tunaan ti Enentáimtichaintjai.</s>
     </seg>
     <seg type="verse" id="b.ROM.7.9">
      <s id="b.ROM.7.9.1">Yaunchu akupkamun nékachkun Nánkamsanak Enentáimniuyajai.</s>
      <s id="b.ROM.7.9.2">Tura akupkamun nekaan tunaan nekaamjai tura jaka aintsanak ajasjai.</s>
     </seg>
     <seg type="verse" id="b.ROM.7.10">
      <s id="b.ROM.7.10.1">Tuma asamtai akupkamujai pénker wekasatniuitiatan umirkatniun tujintiakui aya Jákatniunam jurukni.</s>
     </seg>
     <seg type="verse" id="b.ROM.7.11">
      <s id="b.ROM.7.11.1">Kame Tunáa wakerutainkia nu akupkamujai anankrua pénker iwiaaku pujustinian surutsuk nu akupkamujai Jákatniunam jurukmiayi.</s>
     </seg>
     <seg type="verse" id="b.ROM.7.12">
      <s id="b.ROM.7.12.1">Tuma asamtai akupkamuka Yusna asa ti penkeraiti.</s>
      <s id="b.ROM.7.12.2">Yajauchichuiti.</s>
     </seg>
     <seg type="verse" id="b.ROM.7.13">
      <s id="b.ROM.7.13.1">Nuikia ṡpénkera nu Jákatniunam Júrawak?</s>
      <s id="b.ROM.7.13.2">Atsá.</s>
      <s id="b.ROM.7.13.3">Antsu Tunáa wakeruktin Jákatniunam jurukmiayi.</s>
      <s id="b.ROM.7.13.4">Nuna tura asa Tunáa Imiá yajauchia nu nekaamniaiti.</s>
      <s id="b.ROM.7.13.5">Tura Tunáa wakerutai pénker akupkamujai Jákatniunam jurukmiatai, nujai Yus "Tunáa wakerutai Imiá yajauchiiti" tusa paant awajsamiayi.</s>
     </seg>
     <seg type="verse" id="b.ROM.7.14">
      <s id="b.ROM.7.14.1">Akupkamuka Yúsnaiti.</s>
      <s id="b.ROM.7.14.2">Nu paant nékaji.</s>
      <s id="b.ROM.7.14.3">Antsu wikia ayashna nuna wakerakun tunaan umireajai.</s>
     </seg>
     <seg type="verse" id="b.ROM.7.15">
      <s id="b.ROM.7.15.1">Kame Túrajna nuna itiurchat Enentáimtajai.</s>
      <s id="b.ROM.7.15.2">Pénker Túratniun wakeraj nuna Túratsjai.</s>
      <s id="b.ROM.7.15.3">Antsu nakitiaj nuna nekaska Túriniaitjai.</s>
     </seg>
     <seg type="verse" id="b.ROM.7.16">
      <s id="b.ROM.7.16.1">Akupkamu pénkeran nekaan umirkatniun wakerajai.</s>
      <s id="b.ROM.7.16.2">Túrayatnak umirchaitjai.</s>
     </seg>
     <seg type="verse" id="b.ROM.7.17">
      <s id="b.ROM.7.17.1">Tuma asamtai Wíchaitjai tunaan wakerakun Túrajna nuka.</s>
      <s id="b.ROM.7.17.2">Antsu winia Enentáirui Tunáa wakerutai Pujá asa nu Túrumtikriniaiti.</s>
     </seg>
     <seg type="verse" id="b.ROM.7.18">
      <s id="b.ROM.7.18.1">Yaunchu Enentáimtai winia Enentáirui pujana nu penké yajauchiiti.</s>
      <s id="b.ROM.7.18.2">Nuna ti paant nékajai.</s>
      <s id="b.ROM.7.18.3">Tuma asamtai pénker Túratniun wakerayatnak penké tujintiajai.</s>
     </seg>
     <seg type="verse" id="b.ROM.7.19">
      <s id="b.ROM.7.19.1">Pénker Túratniun wakerayatnak Túratsjai.</s>
      <s id="b.ROM.7.19.2">Antsu tunaan nakitiaj nuna Túrajai.</s>
     </seg>
     <seg type="verse" id="b.ROM.7.20">
      <s id="b.ROM.7.20.1">Nu asamtai nakitiaj nuna Túrakun Wíchaitjai antsu winia Enentáirui Tunáa wakerutai pujana nu Túriniaiti.</s>
     </seg>
     <seg type="verse" id="b.ROM.7.21">
      <s id="b.ROM.7.21.1">Júnisaiti.</s>
      <s id="b.ROM.7.21.2">Pénker Túratniun wakerakun aya tunaan ínkiuajai.</s>
     </seg>
     <seg type="verse" id="b.ROM.7.22">
      <s id="b.ROM.7.22.1">Nekas Enentáijiai Yusa akupkamurin wakerajai.</s>
     </seg>
     <seg type="verse" id="b.ROM.7.23">
      <s id="b.ROM.7.23.1">Tumai yaunchu Enentáimtai winia Enentáirui pujurtak nupettawai tura nekas wakeraj nuna akirturui.</s>
     </seg>
     <seg type="verse" id="b.ROM.7.24">
      <s id="b.ROM.7.24.1">Maa, ti waitiajai.</s>
      <s id="b.ROM.7.24.2">Jú ayash wakeramujai Jákatniunmaya ṡyaki uwemtikrurat?</s>
     </seg>
     <seg type="verse" id="b.ROM.7.25">
      <s id="b.ROM.7.25.1">Yuska ii Uuntri Jesukrístujai Túrutmamniaitji.</s>
      <s id="b.ROM.7.25.2">Tuma asamtai Yúsan ti yuminkiajai.</s>
      <s id="b.ROM.7.25.3">Ayu.</s>
      <s id="b.ROM.7.25.4">Winia Enentáirjai Yus akupkamun umirniuitjai.</s>
      <s id="b.ROM.7.25.5">Antsu winia ayashrujai tunaan umireajai.</s>
     </seg>
    </div>
    <div type="chapter" id="b.ROM.8">
     <seg type="verse" id="b.ROM.8.1">
      <s id="b.ROM.8.1.1">Jesukrístujai tsaninkiarun Yuska "tunaan Túrawar Jákatniunam wémin ainiawai" tatsui.</s>
      <s id="b.ROM.8.1.2">Nu shuar ni ayashi wakerana nuna umirtsuk Yusa Wakaní wakerana nuna umirainiawai.</s>
     </seg>
     <seg type="verse" id="b.ROM.8.2">
      <s id="b.ROM.8.2.1">Jesukrístujai tsaninkiu asakrin Yusa Wakaní nekas iwiaaku awajtamsaitji.</s>
      <s id="b.ROM.8.2.2">Tuma asamtai Tunáa Túratniunmaya tura Jákatniunmayasha ankant ajasuitji.</s>
     </seg>
     <seg type="verse" id="b.ROM.8.3">
      <s id="b.ROM.8.3.1">Ayash wakerutainkia, wi akupkamun Enentáimtakui, nuna nankaamas tunaan wakerumtikrimiayi.</s>
      <s id="b.ROM.8.3.2">Tuma asamtai akupkamuka Yáinkiachminiuyi.</s>
      <s id="b.ROM.8.3.3">Antsu akupkamu tujinkiamia nuna Yus Túraiti.</s>
      <s id="b.ROM.8.3.4">Ni Uchirín ayashtin awajas tunaan jarukat tusa akupkamiayi.</s>
      <s id="b.ROM.8.3.5">Tura nujai ayash Tunáa wakeramun nupetkamiayi.</s>
     </seg>
     <seg type="verse" id="b.ROM.8.4">
      <s id="b.ROM.8.4.1">Túramtai ii yamaikia ayash wakerana nu umirtsuk tura Yusa Wakaní wakeramu Túrar akupkamu tana nu umirniuitji.</s>
     </seg>
     <seg type="verse" id="b.ROM.8.5">
      <s id="b.ROM.8.5.1">Ayash wakeramun umirainia nu, ayashnia nunak Enentáimtuiniawai.</s>
      <s id="b.ROM.8.5.2">Antsu Yusa Wakaní wakeramun Páchinia nuka Yúsnan Enentáimtuiniawai.</s>
     </seg>
     <seg type="verse" id="b.ROM.8.6">
      <s id="b.ROM.8.6.1">Ayashnia nuna Enentáimtuinia Nú shuar Jákatniunam wénawai.</s>
      <s id="b.ROM.8.6.2">Antsu Yúsnan Enentáimtuinia nuka Yusjai shiir nawamnaikiar tuke pujusartatui.</s>
     </seg>
     <seg type="verse" id="b.ROM.8.7">
      <s id="b.ROM.8.7.1">Aya ayash wakeramun Enentáimtuinia Nú shuar Yusa nemasri ainiawai.</s>
      <s id="b.ROM.8.7.2">Yus akupeamun nakitiainia ásar ni taman umirkatniun penké jeainiatsui.</s>
     </seg>
     <seg type="verse" id="b.ROM.8.8">
      <s id="b.ROM.8.8.1">Tuma asamtai shuar ni Ayashí wakeramuri warareakka Yúsan shiir awajsachminiaiti.</s>
     </seg>
     <seg type="verse" id="b.ROM.8.9">
      <s id="b.ROM.8.9.1">Tura átumka ayash wakeramu umirtsuk tura Yusa Wakaní pujurtamkurmin ni wakeramu Enentáimtiniaitrume.</s>
      <s id="b.ROM.8.9.2">Ashí shuar Krísturtin ainia nu ni Wakanin takaku ainiawai.</s>
      <s id="b.ROM.8.9.3">Takakchaitkiunka nuikia Krístunuchuiti.</s>
     </seg>
     <seg type="verse" id="b.ROM.8.10">
      <s id="b.ROM.8.10.1">Tura Kristu atumin pujurtamkurminkia Atumí ayashi tunaajai jakamnia ain Yus "pénkeraitme" Túramu asamtai Atumí Wakanínkia nekas tuke iwiaakuiti.</s>
     </seg>
     <seg type="verse" id="b.ROM.8.11">
      <s id="b.ROM.8.11.1">Yus Jesukrístun jakan iniantkimiayi.</s>
      <s id="b.ROM.8.11.2">Tuma asamtai ni Wakaní Atumí Enentáin pujurtamkurminkia Jesusan iniantkimia Núnisan nu Wakanjai yamaram iwiaakmajai iniantamkittiarme.</s>
     </seg>
     <seg type="verse" id="b.ROM.8.12">
      <s id="b.ROM.8.12.1">Tuma asamtai, yatsuru, ayash wakeramu penké umirkashtiniaitji.</s>
     </seg>
     <seg type="verse" id="b.ROM.8.13">
      <s id="b.ROM.8.13.1">Ayash wakeramu umirniuitkiurmeka jakattarme.</s>
      <s id="b.ROM.8.13.2">Antsu Yusa Wakaní pujurtamkurmin ayash wakeramu nupetkarmeka pénker wekasarum nekas iwiaaku átatrume.</s>
     </seg>
     <seg type="verse" id="b.ROM.8.14">
      <s id="b.ROM.8.14.1">Ashí shuar Yusa Wakaní timiajai métek wekainia nu, nu shuar nekas Yusa Uchirínti.</s>
     </seg>
     <seg type="verse" id="b.ROM.8.15">
      <s id="b.ROM.8.15.1">Yusa Wakaní iin pujurtamkurin Yusa Uchirí ajasar sapijmiatsuk Yusai weamkar "Aparú" Tímimniaitji.</s>
     </seg>
     <seg type="verse" id="b.ROM.8.16">
      <s id="b.ROM.8.16.1">Nu Wakan "nekas Yusa Uchirínme" ii Enentáin Túramji.</s>
     </seg>
     <seg type="verse" id="b.ROM.8.17">
      <s id="b.ROM.8.17.1">Tura ni Uchirí ajasu asakrin Yus Tímia Núnisan Ashí Níiniun suramsattaji.</s>
      <s id="b.ROM.8.17.2">Krístun Ashí susattana Núnisan incha suramsattaji.</s>
      <s id="b.ROM.8.17.3">Yamái Krístunu takaakur Wáitiakrikia ukunam Krístujai métek ti shiir awajnastatji.</s>
     </seg>
     <seg type="verse" id="b.ROM.8.18">
      <s id="b.ROM.8.18.1">Maa, Yamái ti Wáitiakrisha ukunmanka nayaimpiniam ti shiir pujakur nu Wáitsamu kajinmatkittiaji.</s>
     </seg>
     <seg type="verse" id="b.ROM.8.19">
      <s id="b.ROM.8.19.1">Tsawant jeamtai Yus Ashí ni shuarin Niijiai métek ti shiir awajsartatui.</s>
      <s id="b.ROM.8.19.2">Nuin nekas Yusa Uchirí ainia nu ti paant nekanattawai.</s>
      <s id="b.ROM.8.19.3">Nu tsawantan Wáinkiatniun Ashí Yus najanamu írunna nu ti Nákainiawai.</s>
     </seg>
     <seg type="verse" id="b.ROM.8.20">
      <s id="b.ROM.8.20.1">Ashí Yus najanamia nuna Yámankamtaik ti pénker najanamiayi.</s>
      <s id="b.ROM.8.20.2">Túrasha yajauch ajasmiayi.</s>
      <s id="b.ROM.8.20.3">Nusha Ní neaskeka Túrunachmiayi.</s>
      <s id="b.ROM.8.20.4">Antsu Yus ukunam ataksha iwiarnartin Atí tusa Tunáa wayamunam yajauch ajasat tusa tsankatkamiayi.</s>
      <s id="b.ROM.8.20.5">Tuma asamtai iwiarnartin tsawantan Nákawai.</s>
     </seg>
     <seg type="verse" id="b.ROM.8.21">
      <s id="b.ROM.8.21.1">Nu tsawantai Ashí Yus najanamu emesnartinniumia uwemprartatui.</s>
      <s id="b.ROM.8.21.2">Tura Ashí Yus najanamuka shuar Yusa Uchirí ajasarua nujai métek shiir awajnasar ankant ajasartatui.</s>
     </seg>
     <seg type="verse" id="b.ROM.8.22">
      <s id="b.ROM.8.22.1">Yamaisha Ashí Yus najanamu ainia nu, nuwa jatema Wáitia nunis ti Wáitiainiawai.</s>
     </seg>
     <seg type="verse" id="b.ROM.8.23">
      <s id="b.ROM.8.23.1">Yus najanamuka Ashí Wáitiainiawai.</s>
      <s id="b.ROM.8.23.2">Iisha Yusa Wakaní takakiatar ti Wáitiaji.</s>
      <s id="b.ROM.8.23.3">Tura Yusa Wakaní takakkur Ashí Yus suramsattajnia nu nékaji achiktin.</s>
      <s id="b.ROM.8.23.4">Tuma asar nekas Yusa Uchirí paant awajnastin tsawant Nákaji.</s>
      <s id="b.ROM.8.23.5">Nuisha ii Ayashísha ankant awajnastatui.</s>
     </seg>
     <seg type="verse" id="b.ROM.8.24">
      <s id="b.ROM.8.24.1">Nu tuke Enentáimtuki wéakur takamtsuk uwemprattaji.</s>
      <s id="b.ROM.8.24.2">Yamái nu Wáinchiatar tuke Nákaji.</s>
      <s id="b.ROM.8.24.3">Warí, ṡWáinjinia nu Nákajik?</s>
     </seg>
     <seg type="verse" id="b.ROM.8.25">
      <s id="b.ROM.8.25.1">Tuma asar tuke waincha asar katsuntrar Nákaji.</s>
     </seg>
     <seg type="verse" id="b.ROM.8.26">
      <s id="b.ROM.8.26.1">Nu arantcha ii kakarmachu nekapeakrin Yusa Wakaní Yáinmaji.</s>
      <s id="b.ROM.8.26.2">Kame Yus áujsatniusha nékachkurin iin Yáinmaji. ṡWarí seattaj~i tura itiur seatjik?</s>
      <s id="b.ROM.8.26.3">Nu nékatsji.</s>
      <s id="b.ROM.8.26.4">Tura itiurchat pujakur ti Wáitiakrincha Yusa Wakaní iin áujturmaji.</s>
     </seg>
     <seg type="verse" id="b.ROM.8.27">
      <s id="b.ROM.8.27.1">Tura Yus ii Enentáin Enentáimtaj nuna nékaiti.</s>
      <s id="b.ROM.8.27.2">Tuma asa ni shuari asakrin ni Wakaní ni wakeramujai métek seatramkurin ántawai.</s>
     </seg>
     <seg type="verse" id="b.ROM.8.28">
      <s id="b.ROM.8.28.1">Yus anea asakrin Ashí nankaatamjinia nujai Yus pujurtamji.</s>
      <s id="b.ROM.8.28.2">Tura nujai pénker awajtamji.</s>
      <s id="b.ROM.8.28.3">Nu paant nékaji.</s>
      <s id="b.ROM.8.28.4">Tura Ni wakerimia Núnisan Ní shuar awajtamsaitji.</s>
     </seg>
     <seg type="verse" id="b.ROM.8.29">
      <s id="b.ROM.8.29.1">Yámankamtaiknumia iin nekarmak ni Uchirí Jesukrístujai métek ajasat tusa achirmakmiaji.</s>
      <s id="b.ROM.8.29.2">Nujai Yusa Uchirí Untsurí ajasji.</s>
      <s id="b.ROM.8.29.3">Tura Kristu ii iwiairinti.</s>
     </seg>
     <seg type="verse" id="b.ROM.8.30">
      <s id="b.ROM.8.30.1">Tura Yus achikmia nuna Niiniu awajsamiayi.</s>
      <s id="b.ROM.8.30.2">Tura nu shuaran "pénkeraitrume" Tímiayi.</s>
      <s id="b.ROM.8.30.3">Tura ti shiir awajsamiayi.</s>
     </seg>
     <seg type="verse" id="b.ROM.8.31">
      <s id="b.ROM.8.31.1">Wats, nuikia Yus iin Yáinmakrin ṡyaki iin nupettamkattaj~i?</s>
     </seg>
     <seg type="verse" id="b.ROM.8.32">
      <s id="b.ROM.8.32.1">Ni Uchiríncha suritramkachmiaji antsu iin jarutramkat tusa akupturmakmiaji.</s>
      <s id="b.ROM.8.32.2">Tura asa ni Uchiríjiai métek ti shiira nuna Ashí suramsashtatjik.</s>
     </seg>
     <seg type="verse" id="b.ROM.8.33">
      <s id="b.ROM.8.33.1">Yus achikmia Nú shuaran ṡyaki sumamtikiat?</s>
      <s id="b.ROM.8.33.2">Yus Apaka "pénkeraitrume" tiniu asa penké Túrashtatui.</s>
     </seg>
     <seg type="verse" id="b.ROM.8.34">
      <s id="b.ROM.8.34.1">Tura ṡyaki "jinium Apenáti" titi?</s>
      <s id="b.ROM.8.34.2">Warí, Kristu penké Túrashtatui.</s>
      <s id="b.ROM.8.34.3">Antsu nu shuaran jarukmiayi.</s>
      <s id="b.ROM.8.34.4">Tura nantaki Yusa untsuurini ekemas iin áujturmaji.</s>
     </seg>
     <seg type="verse" id="b.ROM.8.35">
      <s id="b.ROM.8.35.1">Kristu ti anenma asakrin iin akantamkitin atsawai.</s>
      <s id="b.ROM.8.35.2">Wáitiakrisha, itiurchat ínkiuakrisha, shuar aintramkurnisha, tsukamakrisha, entsatai atsakuisha, Tsúumainjaisha, tura mantamnakrisha, nujai "Kristu anentsui" Tíchamniaitji.</s>
      <s id="b.ROM.8.35.3">Nuka Kristu anenkrattairiya akantamkitin jeatsui.</s>
     </seg>
     <seg type="verse" id="b.ROM.8.36">
      <s id="b.ROM.8.36.1">Yus-Papniumsha Júnis aarmaiti: "Amée-shuar asar tuke mantamnatin pujaji.</s>
      <s id="b.ROM.8.36.2">Murik Máatniua aintsan Enentáimturmaji."</s>
      <s id="b.ROM.8.36.3">Tu aarmaiti.</s>
     </seg>
     <seg type="verse" id="b.ROM.8.37">
      <s id="b.ROM.8.37.1">Tuma ain Kristu iin anenma asakrin Niijiai ti nupetmakuitji.</s>
     </seg>
     <seg type="verse" id="b.ROM.8.38">
      <s id="b.ROM.8.38.1">Kristu anenkrattairiya akantamkitin penké atsawai.</s>
      <s id="b.ROM.8.38.2">Nuna ti paant nékajai.</s>
      <s id="b.ROM.8.38.3">Jákatniusha, iwiaakmasha, nayaimpinmaya suntarsha, Ashí nayaimpinmasha tura nunkanmasha akupin ainia nusha, Yamái írunna nusha, ukunam átatna nusha,</s>
     </seg>
     <seg type="verse" id="b.ROM.8.39">
      <s id="b.ROM.8.39.1">Yakí írunna nusha, Nunká írunna nusha, kame Ashí Yus najanmu írunna nusha Yusa anenkrattairiya penké akantamkichminiaitji.</s>
      <s id="b.ROM.8.39.2">Yusa anenkrattaisha ii Uuntri Jesukrístu Túrunamujai paant wainji.</s>
     </seg>
    </div>
    <div type="chapter" id="b.ROM.9">
     <seg type="verse" id="b.ROM.9.1">
      <s id="b.ROM.9.1.1">Yamái Tájana nu Kristu shuari asan Imiá nekasan Wáitrutsuk Tájai.</s>
      <s id="b.ROM.9.1.2">Winia Enentáirsha tura Yusa Wakanísha "nekas tawai" turutainiawai.</s>
     </seg>
     <seg type="verse" id="b.ROM.9.2">
      <s id="b.ROM.9.2.1">Israer-shuaran waitnentakun ti kuntuts Enentáimjai.</s>
     </seg>
     <seg type="verse" id="b.ROM.9.3">
      <s id="b.ROM.9.3.1">Wíishuar ainiakui Krístunmaya kanakin yuminnaraintjai nujai Wíishuaran Yáinminiaitkiunka.</s>
     </seg>
     <seg type="verse" id="b.ROM.9.4">
      <s id="b.ROM.9.4.1">Israer Weeá shuar ainiawai.</s>
      <s id="b.ROM.9.4.2">Tura ni Uchiría ainis Yus achikiaruiti.</s>
      <s id="b.ROM.9.4.3">Yusa wincharisha niijiai pujumiayi.</s>
      <s id="b.ROM.9.4.4">Yaunchu Chicham ni weatrijiai iwiaramuncha tura Muisais akupkamuncha susamiayi.</s>
      <s id="b.ROM.9.4.5">Tura Yusa Jeen Niin shiir awajsatniun jintintiamiayi.</s>
      <s id="b.ROM.9.4.6">Tura ukunam shiir tsankatkattana nunasha ujakmiayi.</s>
     </seg>
     <seg type="verse" id="b.ROM.9.5">
      <s id="b.ROM.9.5.1">Ni Weatríin Yúsan ti pénker Enentáimtin irunmiayi.</s>
      <s id="b.ROM.9.5.2">Krístusha aents ajas Nú shuarnum akiiniamiayi.</s>
      <s id="b.ROM.9.5.3">Krístuka Uunt Yus asa tura Ashí akupin asa Ninki tuke shiir Awájnastí.</s>
      <s id="b.ROM.9.5.4">Núnisan Atí.</s>
     </seg>
     <seg type="verse" id="b.ROM.9.6">
      <s id="b.ROM.9.6.1">Kame Yus Ashí Nii timia nuna Israer-shuaran Súsachmataisha nujai "Yus timia nu uminkiachuiti" Tíchamniaiti.</s>
      <s id="b.ROM.9.6.2">Antsu junis Enentáimpratniuiti: Ashí Israer Weeá ainiayatan Yusjai iismaka Ashí nekas Israer-shuar ainiatsui.</s>
     </seg>
     <seg type="verse" id="b.ROM.9.7">
      <s id="b.ROM.9.7.1">Núnisan Apraám Weeá shuarsha Ashí nekas ni shuar ainiatsui.</s>
      <s id="b.ROM.9.7.2">Iis, Yus Apraáman Tímiayi "Aya Isak pampanma amee shuarum ártatui."</s>
     </seg>
     <seg type="verse" id="b.ROM.9.8">
      <s id="b.ROM.9.8.1">Nujai Páantaiti.</s>
      <s id="b.ROM.9.8.2">Shuar aya Apraam Weeá akiinia asa Yus timian Wáinkiashtiniaiti.</s>
      <s id="b.ROM.9.8.3">Antsu Yus timiajai métek akiinia nu nekas Apraám Weeá shuar ainiak Yus timian wainkiattawai.</s>
     </seg>
     <seg type="verse" id="b.ROM.9.9">
      <s id="b.ROM.9.9.1">Kame Yus Apraáman Tímia nu Júiti: "Tsawant jeamtai jeartiatjame, tura ame nuwem Sara uchin takustatui."</s>
      <s id="b.ROM.9.9.2">Tu Tímiayi.</s>
     </seg>
     <seg type="verse" id="b.ROM.9.10">
      <s id="b.ROM.9.10.1">Nu arantcha, ii weatri Isaka nuwe Ripikia jimiampramiayi.</s>
     </seg>
     <seg type="verse" id="b.ROM.9.13">
      <s id="b.ROM.9.13.1">Nu uchisha akiiniainiatsain pénkernasha tura yajauchincha Túruiniatsain Yus Ripikian Tímiayi: "Iwiairia nu ni patain umirkattawai."</s>
      <s id="b.ROM.9.13.2">Ataksha Núnisan Yus ni Papiriin chichak "Jakupan aneakun Esaun nakitramjai" Tímiayi.</s>
      <s id="b.ROM.9.13.3">Nujainkia Páantaiti.</s>
      <s id="b.ROM.9.13.4">Yus wakerak aya ni Enentáijiain shuaran achikminiaiti.</s>
      <s id="b.ROM.9.13.5">Nu shuar Túrunamu Enentáimtutsuk Túramniaiti.</s>
     </seg>
     <seg type="verse" id="b.ROM.9.14">
      <s id="b.ROM.9.14.1">Túriniaitkiui "Yus pénkerchaiti" ṡtitiajiash?</s>
      <s id="b.ROM.9.14.2">Atsá.</s>
     </seg>
     <seg type="verse" id="b.ROM.9.15">
      <s id="b.ROM.9.15.1">Yus Muisaisan Júnis Tímiayi: "Wi wakerajna nunak waitnentrattajai."</s>
     </seg>
     <seg type="verse" id="b.ROM.9.16">
      <s id="b.ROM.9.16.1">Tuma asamtai shuar ti wakerakuisha tura kakaram takaakuisha aya nujai Yus waitnentatsui.</s>
      <s id="b.ROM.9.16.2">Antsu aya Ní Enentáijiain wakerak waitnentawai.</s>
     </seg>
     <seg type="verse" id="b.ROM.9.17">
      <s id="b.ROM.9.17.1">Ataksha Yus-Papininum tawai "Yus Ejiptu nunka akupniurin Tímiayi "Amijiai Ashí nunkanam winia kakarmarun nekaawarat tusan uunt akupniun awajsamjame" Tímiayi" tawai.</s>
     </seg>
     <seg type="verse" id="b.ROM.9.18">
      <s id="b.ROM.9.18.1">Tuma asamtai Yus Nii wakera nuna waitnentawai.</s>
      <s id="b.ROM.9.18.2">Túrasha Ejiptu akupniurin Túramia Núnisan Nii wakera Nú shuaran Enentáin Kátsuram awajtawai.</s>
     </seg>
     <seg type="verse" id="b.ROM.9.19">
      <s id="b.ROM.9.19.1">Tura "Núnisaitkiuinkia ṡurukamtai shuaran Yus Súmamtikia? turutchatapash.</s>
      <s id="b.ROM.9.19.2">Nii wakerakuinkia ṡitiurkattajik?" turutchatapash.</s>
     </seg>
     <seg type="verse" id="b.ROM.9.20">
      <s id="b.ROM.9.20.1">Warí, aents asam Yusjai ṡtunaiminkiaitiam?</s>
      <s id="b.ROM.9.20.2">Nuwa pininkian Nájankui Núweka "ṡurukamtai Júnis najatam?"</s>
      <s id="b.ROM.9.20.3">Tíminkiait.</s>
     </seg>
     <seg type="verse" id="b.ROM.9.21">
      <s id="b.ROM.9.21.1">Nuwa wakerakka nu nuwejai amamkuncha tura yukunnasha Nusháa takakmastinian mai najanachminkait.</s>
     </seg>
     <seg type="verse" id="b.ROM.9.22">
      <s id="b.ROM.9.22.1">Yajauch shuar ti Asutiátin ainiak emesnartinnium wétin ainiawai.</s>
      <s id="b.ROM.9.22.2">Yus nu shuaran Asutiá ni kakarmarin iniaktustaj tayat ti katsuntramiayi.</s>
     </seg>
     <seg type="verse" id="b.ROM.9.23">
      <s id="b.ROM.9.23.1">Tura katsunteak ni anenkrattairin iniakmasmiayi.</s>
      <s id="b.ROM.9.23.2">Nú arant nuikia iin waitnentramak Shíir enentaijiai pénker awajtamkur ni anenkrattairi ti paantchakait.</s>
      <s id="b.ROM.9.23.3">Nekas Shíir enentaijiai pénker ajasat tusa yaunchu iwiartampramiaji.</s>
     </seg>
     <seg type="verse" id="b.ROM.9.24">
      <s id="b.ROM.9.24.1">Tura incha, Israer-shuarnumiasha Israer-shuarchanumiasha, ni shuari ajasat tusa achirmakmiaji.</s>
     </seg>
     <seg type="verse" id="b.ROM.9.25">
      <s id="b.ROM.9.25.1">Núnisan yaunchu Yúsnan etserin Useas Yus-Papinium tawai: "Wíishuarchan Wíishuar awajsattajai.</s>
      <s id="b.ROM.9.25.2">Aneachmancha aneamu awajsattajai.</s>
     </seg>
     <seg type="verse" id="b.ROM.9.26">
      <s id="b.ROM.9.26.1">Tura Yus "Wíishuarchaitrume" Tímia Nú shuaran "Nekas iwiaaku Yusa Uchiríniuitrume" ukunam Títiatui."</s>
      <s id="b.ROM.9.26.2">Tu aarmaiti.</s>
     </seg>
     <seg type="verse" id="b.ROM.9.27">
      <s id="b.ROM.9.27.1">Antsu Isayas Israer-shuaran Páchis Tímiayi: "Israer Weeá ti nankaamas Untsurí ainiayat penké ishichik uwemprartatui.</s>
     </seg>
     <seg type="verse" id="b.ROM.9.28">
      <s id="b.ROM.9.28.1">Kame Yus yajauchin akupkataj timia nuna takamtsuk Wárik umiktatui."</s>
     </seg>
     <seg type="verse" id="b.ROM.9.29">
      <s id="b.ROM.9.29.1">Núnisan Isayas ataksha tawai: "Ashí akupeana Nú Yus iin waitnentramachkurninkia Sutuma péprusha Kumura péprusha takamtsuk Jákarmia Núnisan Jákaaji."</s>
     </seg>
     <seg type="verse" id="b.ROM.9.30">
      <s id="b.ROM.9.30.1">Wátsek, Israer-shuarcha, Yus iisam ni Túramurijiai "pénkeraitji" tu Enentáimtumainiachunak, Yuska, Nii Enentáimtusam,"pénkeraitrume" Tímiayi.</s>
     </seg>
     <seg type="verse" id="b.ROM.9.31">
      <s id="b.ROM.9.31.1">Antsu Israer-shuarka pénker akupkamun umiktinian wakeruiniayatan tujintiainiakui nujai pénker ajastinian tujinkiarmiayi.</s>
     </seg>
     <seg type="verse" id="b.ROM.9.32">
      <s id="b.ROM.9.32.1">ṡUrukamtai tujinkiarma?</s>
      <s id="b.ROM.9.32.2">Yúsan Enentáimtutsuk aya ni pénker Túramujai pénker ajastinian Enentáimtuiniak tujinkiarmiayi.</s>
      <s id="b.ROM.9.32.3">Krístun Enentáimtustinian nakitiainiak shuar kankapen awankemtuktinia Núnisan iniararmai.</s>
     </seg>
     <seg type="verse" id="b.ROM.9.33">
      <s id="b.ROM.9.33.1">Tura kaya tukumkar iniarchamniakait.</s>
      <s id="b.ROM.9.33.2">Nu asamtai Yus-Papinium Krístun pachis Tímiayi: ""Seun péprunam kayan ikiuajai, tawai Yus.</s>
      <s id="b.ROM.9.33.3">Nu kayanam Israer-shuar tukumkar iniarartatui.</s>
      <s id="b.ROM.9.33.4">Antsu Niin shiir Enentáimtuinia Nú shuar natsaarchartatui" tawai."</s>
      <s id="b.ROM.9.33.5">Tu aarmaiti.</s>
     </seg>
    </div>
    <div type="chapter" id="b.ROM.10">
     <seg type="verse" id="b.ROM.10.1">
      <s id="b.ROM.10.1.1">Yatsuru, Israer-shuar uwemprarat tusan ti wakerakun Yúsan áujtajai.</s>
     </seg>
     <seg type="verse" id="b.ROM.10.2">
      <s id="b.ROM.10.2.1">Maa, uwempratniun nékachiatan Yúsan shiir awajsatniun ti wakeruiniawai.</s>
     </seg>
     <seg type="verse" id="b.ROM.10.3">
      <s id="b.ROM.10.3.1">Túmaitiat Shuáran Yus pénker awajsatniun nékachu ásar aya ni pénker Túramujain pénker ajastinian wakeruiniawai.</s>
      <s id="b.ROM.10.3.2">Tuma ásar Yus pénker Enentáimtamujai pénker ajastinian jeacharai.</s>
     </seg>
     <seg type="verse" id="b.ROM.10.4">
      <s id="b.ROM.10.4.1">Aya Kristu Enentáimtamujai pénker ajastin asamtai akupkamu umirkatniujai pénker ajastin ántraiti.</s>
     </seg>
     <seg type="verse" id="b.ROM.10.5">
      <s id="b.ROM.10.5.1">Akupkamujai pénker ajastinian pachis Muisais Tímiayi: "Nuna takamtsuk umirniuka nujai pénker pujustatui."</s>
      <s id="b.ROM.10.5.2">Tu aarmaiti.</s>
     </seg>
     <seg type="verse" id="b.ROM.10.6">
      <s id="b.ROM.10.6.1">Antsu Krístun Enentáimtus pénker pujustinian pachis shuar juna Tíminiaiti: "Ti itiurchata ainis "ṡYaki nayaimpiniam waka Krístun itiarat~i?" tiirap," tawai.</s>
     </seg>
     <seg type="verse" id="b.ROM.10.7">
      <s id="b.ROM.10.7.1">Tura ṡYaki jakamunam we Krístun iniantkit?" tiirap" tawai.</s>
     </seg>
     <seg type="verse" id="b.ROM.10.8">
      <s id="b.ROM.10.8.1">Tura junasha tawai: "Yus-Chicham Yúpichuch umirkamniaiti.</s>
      <s id="b.ROM.10.8.2">Aya Enentáimjai Enentáimtakum wenumjai ujaktiniaitme."</s>
      <s id="b.ROM.10.8.3">Nu Chicham "Yus Enentáimtustiniaiti" tawai.</s>
      <s id="b.ROM.10.8.4">Nu Chicham tuke étsereaj Núiti.</s>
     </seg>
     <seg type="verse" id="b.ROM.10.9">
      <s id="b.ROM.10.9.1">Yus Jesusan jakan iniantkimia nu Enentáimtakum tura wenumjai "Jesus winia Uuntruiti" takum uwemprattame.</s>
     </seg>
     <seg type="verse" id="b.ROM.10.10">
      <s id="b.ROM.10.10.1">Kame Kristu Enentáimtakmin Yus "pénkeraitme" turamtatui Nuyá wenumjai "Jesukrístun Enentáimtajai" Tákum uwemprattame.</s>
     </seg>
     <seg type="verse" id="b.ROM.10.11">
      <s id="b.ROM.10.11.1">Ataksha Yus-Papinium tawai: "Niin shiir Enentáimtuinia Nú shuar natsaarchartatui."</s>
     </seg>
     <seg type="verse" id="b.ROM.10.12">
      <s id="b.ROM.10.12.1">Tuma asamtai Ashí shuar, Israertisha Israerchasha, mai metek Yúsan shiir Enentáimtuinia nuna Yus ti aneak Ashí pénkeran Súawai.</s>
      <s id="b.ROM.10.12.2">Tura Ashí métek ni Uuntrinti.</s>
     </seg>
     <seg type="verse" id="b.ROM.10.13">
      <s id="b.ROM.10.13.1">Nu arantcha "Ashí shuar Uuntan áujea nu uwemprattawai" Yáunchu Krístunun tu aatramuiti.</s>
     </seg>
     <seg type="verse" id="b.ROM.10.14">
      <s id="b.ROM.10.14.1">Tura Krístun Enentáimtuiniachusha ṡitiurak Niin áujsarat?</s>
      <s id="b.ROM.10.14.2">Tura Krístun nékainiachusha ṡitiurak Niin Enentáimtusarat?</s>
      <s id="b.ROM.10.14.3">Tura Yus-Chicham ujaachmasha ṡitiurak nekaawarat?</s>
      <s id="b.ROM.10.14.4">Shuar Yus-Chichaman ujaktiniaiti.</s>
     </seg>
     <seg type="verse" id="b.ROM.10.15">
      <s id="b.ROM.10.15.1">Tura akupkachmasha ṡitiurak Yus-Chichaman ujakarat?</s>
      <s id="b.ROM.10.15.2">Tura shuar Yus-Chichaman etserkataj tusa wéana nuna Yus-Papinium tawai: "Shuar Yusa Shiir Chichamen etserki weana nu ti Shíirchakait."</s>
     </seg>
     <seg type="verse" id="b.ROM.10.16">
      <s id="b.ROM.10.16.1">Tura Ashí shuar uwempratin chichaman ántuiniayatan umirainiatsui.</s>
      <s id="b.ROM.10.16.2">Isayassha yaunchu aak Tímiayi: "Uuntá, ṡyaki ii étserman antukaruit?"</s>
     </seg>
     <seg type="verse" id="b.ROM.10.17">
      <s id="b.ROM.10.17.1">Paantchakáit.</s>
      <s id="b.ROM.10.17.2">Kristu Túramu ujakam antuktiniaiti.</s>
      <s id="b.ROM.10.17.3">Tura antukar Krístun shiir Enentáimtustiniaiti.</s>
     </seg>
     <seg type="verse" id="b.ROM.10.18">
      <s id="b.ROM.10.18.1">Tura ṡIsraer-shuar Yus-Chichaman antukcharu ásaran Yúsan Enentáimtuscharma?</s>
      <s id="b.ROM.10.18.2">Atsá.</s>
      <s id="b.ROM.10.18.3">Warí, Yus-Papí tawai: "Ashí nunkanam ni chichame antunkaiti."</s>
     </seg>
     <seg type="verse" id="b.ROM.10.19">
      <s id="b.ROM.10.19.1">Tura "Israer-shuar nu chichaman antukariat ṡpaant nekaawarmaashi?" inintrusminiaiti.</s>
      <s id="b.ROM.10.19.2">Tura nekas nekaawarmai.</s>
      <s id="b.ROM.10.19.3">Tuma asamtai Muisais tawai: "Israer-shuarchan nékachu ainiana nuna shiir awajeakun akajkattajrume."</s>
     </seg>
     <seg type="verse" id="b.ROM.10.20">
      <s id="b.ROM.10.20.1">Nuyá Isayas ashamtsuk aarmiayi: "Eatkacharua nu Wáitkiarmiayi.</s>
      <s id="b.ROM.10.20.2">Inintruiniatsain wantintiukmiajai."</s>
     </seg>
     <seg type="verse" id="b.ROM.10.21">
      <s id="b.ROM.10.21.1">Tura Israer-shuaran áujmatuk Tímiayi: "Tuke iniaitsuk Winin winiarti tusan nu shuaran Untsúajai.</s>
      <s id="b.ROM.10.21.2">Tura nakitrurar umirtuiniatsui."</s>
     </seg>
    </div>
    <div type="chapter" id="b.ROM.11">
     <seg type="verse" id="b.ROM.11.1">
      <s id="b.ROM.11.1.1">Tura Israer-shuar Yúsan umiiniachkui ṡYus niin iniaisaashit?</s>
      <s id="b.ROM.11.1.2">Pénkea.</s>
      <s id="b.ROM.11.1.3">Warí, wi Israer-shuarchakaitiaj.</s>
      <s id="b.ROM.11.1.4">Wi Apraámsha tura Pinjamin Weeá akiiniachukaitiaj.</s>
     </seg>
     <seg type="verse" id="b.ROM.11.2">
      <s id="b.ROM.11.2.1">Yámankamtaikniumia Yus Israer-shuaran ni shuar arti tusa achikiu asa yamaikia iniaisashtatui.</s>
      <s id="b.ROM.11.2.2">Ti yaunchu Yúsnan etserin Erías Israer-shuaran pachis Yúsan áujtak Tímiayi:</s>
     </seg>
     <seg type="verse" id="b.ROM.11.3">
      <s id="b.ROM.11.3.1">"Uuntrú, naman awasar Yus Sútaincha mash saakiarai.</s>
      <s id="b.ROM.11.3.2">Aminiun etserniuncha mash Máawarai.</s>
      <s id="b.ROM.11.3.3">Tura wiki juakjai.</s>
      <s id="b.ROM.11.3.4">Tura winiasha "mantuatai" turutainiawai."</s>
      <s id="b.ROM.11.3.5">Tu áujsamiayi.</s>
     </seg>
     <seg type="verse" id="b.ROM.11.4">
      <s id="b.ROM.11.4.1">Tura Yus ayak Tímiayi "Siati mir (7000) aishmankan Israer-shuarnumia apujtumsaruitjai.</s>
      <s id="b.ROM.11.4.2">Nu shuar ántar-yus Páaran tikishmatrachu ainiawai" Tímiayi Yus.</s>
     </seg>
     <seg type="verse" id="b.ROM.11.5">
      <s id="b.ROM.11.5.1">Núnisan yamaisha Yus ti waitnentainia asa Ashí Israer-shuarnumia ni shuarin achikiuiti.</s>
     </seg>
     <seg type="verse" id="b.ROM.11.6">
      <s id="b.ROM.11.6.1">Yus ni Enentáijiain waitnentak Túraiti.</s>
      <s id="b.ROM.11.6.2">Nú shuar pénker tura asamtai waitnentatsui.</s>
      <s id="b.ROM.11.6.3">Yus aya pénkernak waitnentakka nuikia waitnenkratchainti.</s>
     </seg>
     <seg type="verse" id="b.ROM.11.7">
      <s id="b.ROM.11.7.1">Ayu.</s>
      <s id="b.ROM.11.7.2">Nuikia Ashí Israer-shuar pénkeran eakaru ain aya Yus achikmia Nú shuar wainkiarmiayi.</s>
      <s id="b.ROM.11.7.3">Antsu ni achikchamuka nuna nankaamas nekaachmin ajasar kusurua Núnin awajnasarmiayi.</s>
     </seg>
     <seg type="verse" id="b.ROM.11.8">
      <s id="b.ROM.11.8.1">Yus-Chichamsha Núnisan tawai: "Yus Enentáimchatai Enentáin Súsarmiayi.</s>
      <s id="b.ROM.11.8.2">Wáinmashtai jiincha tura ántushtai Kuíshniasha Súsarmiayi.</s>
      <s id="b.ROM.11.8.3">Yamaisha Núniskete."</s>
     </seg>
     <seg type="verse" id="b.ROM.11.9">
      <s id="b.ROM.11.9.1">Tawitcha yaunchu aak Tímiayi: "Tuke Tunáa Túrin ásar namperan najanainiaksha achinkiar ti Asutniáwarti.</s>
     </seg>
     <seg type="verse" id="b.ROM.11.10">
      <s id="b.ROM.11.10.1">Ni Enentáin kusurarti tura wainmakcharti.</s>
      <s id="b.ROM.11.10.2">Itiurchat ana nusha, Káarak kijinia aintsan, tuke Aentskatá."</s>
      <s id="b.ROM.11.10.3">Tu aarmiayi.</s>
     </seg>
     <seg type="verse" id="b.ROM.11.11">
      <s id="b.ROM.11.11.1">Watsek, Israer-shuar Kayá tukumkar ṡtuke iniaararuk ainia?</s>
      <s id="b.ROM.11.11.2">Atsá.</s>
      <s id="b.ROM.11.11.3">Antsu Israer-shuar umirkachmajai Israer-shuarcha yamaikia uwempratin jeainiawai.</s>
      <s id="b.ROM.11.11.4">Nujai Israer-shuarsha nujai métek uwempratniun Enentáimsartatui.</s>
     </seg>
     <seg type="verse" id="b.ROM.11.12">
      <s id="b.ROM.11.12.1">Israer-shuar umirkachmajai Ashí shuar, Israercha ainia nusha, uwempramnia ajasarmiayi.</s>
      <s id="b.ROM.11.12.2">Nuna nankaamas Israer-shuar atak Yúsan Enentáimtuiniak uwemprarmatai nujai Ashí shuar ti penker ajasartatui.</s>
     </seg>
     <seg type="verse" id="b.ROM.11.13">
      <s id="b.ROM.11.13.1">Israer-shuarchatirmea, atumin uwempratin chichaman etserkatniun Yus akupkamu asan nu takatan ti takaajai.</s>
     </seg>
     <seg type="verse" id="b.ROM.11.14">
      <s id="b.ROM.11.14.1">Nuna Túrakun átum uwemprarmena Núnisan niisha, Wíishuar ainia nu, nuna iisar uwemprarat tusan wakerajai.</s>
     </seg>
     <seg type="verse" id="b.ROM.11.15">
      <s id="b.ROM.11.15.1">Kame Israer-shuaran iniaisamujai Ashí shuar Yusjai shiir nawamnaikiarmatainkia nuikia atak niin achikmajai jakamunmaya nantaktinia aintsan ti shiir átatui.</s>
     </seg>
     <seg type="verse" id="b.ROM.11.16">
      <s id="b.ROM.11.16.1">Emka apatuk ana nu Yus Súakur yuminsamuitkiunka nuikia Ashí apatkunam Yus yuminsamuiti.</s>
      <s id="b.ROM.11.16.2">Núnisan Numí kankapé pénkeraitkiunka numi takamtsuk pénkeraiti.</s>
     </seg>
     <seg type="verse" id="b.ROM.11.17">
      <s id="b.ROM.11.17.1">Yuska Chíkich Chíkich Israer-shuaran, Numí kanawen tsupik ajapniua ainis, iniaisamiayi.</s>
      <s id="b.ROM.11.17.2">Tura Nuyá atumin Niisháa numinmaya árumnin nu numiniam anujtamkamarme.</s>
      <s id="b.ROM.11.17.3">Nujai pénker numijiai Tsanínkrum nu kakarmajai iwiaakrume.</s>
     </seg>
     <seg type="verse" id="b.ROM.11.18">
      <s id="b.ROM.11.18.1">Tura kanawe tsupikmajai nankaamantu Enentáimtumasaip.</s>
      <s id="b.ROM.11.18.2">Warí, ame kakarmarmijiai numi wajatsui antsu ni kakarmarijiai iwiaakme.</s>
     </seg>
     <seg type="verse" id="b.ROM.11.19">
      <s id="b.ROM.11.19.1">"Túrasha wi anujnaktinian kanawen tsupikchamka" Tíchainmeash.</s>
     </seg>
     <seg type="verse" id="b.ROM.11.20">
      <s id="b.ROM.11.20.1">Nekasaiti, Túmaitiat niisha Yúsan Enentáimtuiniachu ásar tsupinkiarmiayi.</s>
      <s id="b.ROM.11.20.2">Atumsha aya Yus nekas Enentáimta asam anujnakuitme.</s>
      <s id="b.ROM.11.20.3">Tuma asamtai nankaamantu Enentáimtumatsuk aya anearta.</s>
     </seg>
     <seg type="verse" id="b.ROM.11.21">
      <s id="b.ROM.11.21.1">Yus nekas kanawe pénkercha Túrawarun tsupikkia Páchitsuk amincha tsupirmakchamniakait.</s>
     </seg>
     <seg type="verse" id="b.ROM.11.22">
      <s id="b.ROM.11.22.1">Iista, Yus atumjai ti Tsánkaiti tura Israer-shuar umichua nuna ti wari asutiaiti.</s>
      <s id="b.ROM.11.22.2">Tura pénker Wáinmamkata.</s>
      <s id="b.ROM.11.22.3">Yus tuke nekas Enentáimtachkurminkia atumniasha Páchitsuk tsupirmaktatrume.</s>
     </seg>
     <seg type="verse" id="b.ROM.11.23">
      <s id="b.ROM.11.23.1">Núnisan Israer-shuar ataksha Yúsan Enentáimtuiniakui Páchitsuk ataksha anujkachminkait.</s>
      <s id="b.ROM.11.23.2">Nekas Túrattawai.</s>
     </seg>
     <seg type="verse" id="b.ROM.11.24">
      <s id="b.ROM.11.24.1">Túram Israer-shuarcha asam Niisháa numinmaya tsupikiar penké numiniam anujnakuitrume.</s>
      <s id="b.ROM.11.24.2">Nuna tura asa nekas ni kanawe tsupikia ajapamun Páchitsuk atak anujkamniaiti.</s>
     </seg>
     <seg type="verse" id="b.ROM.11.25">
      <s id="b.ROM.11.25.1">Yatsurú, nankaamantu Enentáimtumarairum tusan yaunchu nekaachman ujaajrume.</s>
      <s id="b.ROM.11.25.2">Júiti: Israer-shuarnumianka Chíkich Chíkich Yúsan nekas Enentáimtustinian nakitiainiawai.</s>
      <s id="b.ROM.11.25.3">Tura aya Israer-shuarchasha Yus-shuar ajasarat tusa Túrunamiayi.</s>
     </seg>
     <seg type="verse" id="b.ROM.11.26">
      <s id="b.ROM.11.26.1">Tura Israer-shuarchasha ti Untsurí Yus-shuar ajasarmatai Nuyá Israer-shuarsha Ashí uwemprartatui.</s>
      <s id="b.ROM.11.26.2">Tuma asamtai Yus-Papí tawai: "Seúnnumia Uwemtikkiartin Tátatui.</s>
      <s id="b.ROM.11.26.3">Israernumia tunaan Asakátrattawai.</s>
     </seg>
     <seg type="verse" id="b.ROM.11.27">
      <s id="b.ROM.11.27.1">Jú Chichamnasha niijiai najanattajai: ni tunaarin asakturtatjai."</s>
     </seg>
     <seg type="verse" id="b.ROM.11.28">
      <s id="b.ROM.11.28.1">Uwempratin chicham atumsha nekaatarum tusa Israer-shuaran Yus ni nemasri awajsaruiti.</s>
      <s id="b.ROM.11.28.2">Tura yaunchu ni weatrin achikiu asa nincha tuke anenawai.</s>
     </seg>
     <seg type="verse" id="b.ROM.11.29">
      <s id="b.ROM.11.29.1">Kame Yus Amáa nuna ataksha ataatsui.</s>
      <s id="b.ROM.11.29.2">Shuáran achiksha atak iniaiyatsui.</s>
     </seg>
     <seg type="verse" id="b.ROM.11.30">
      <s id="b.ROM.11.30.1">Atumka yaunchu Yus umirchauyarme.</s>
      <s id="b.ROM.11.30.2">Tura yamaikia Israer-shuar umirainiachkui Yus atumin waitnentramarme.</s>
     </seg>
     <seg type="verse" id="b.ROM.11.31">
      <s id="b.ROM.11.31.1">Núnisan nii yamaikia Yúsan umirainiatsui.</s>
      <s id="b.ROM.11.31.2">Tura atumin waitnentrampramarum Núnisan nincha waitnentrattawai.</s>
     </seg>
     <seg type="verse" id="b.ROM.11.32">
      <s id="b.ROM.11.32.1">Nujai Ashí métek sumamtikiak métek waitnentrar uwemtikrattawai.</s>
     </seg>
     <seg type="verse" id="b.ROM.11.33">
      <s id="b.ROM.11.33.1">Maa, Yus Imiá shiirchakait.</s>
      <s id="b.ROM.11.33.2">Tí nekachukait.</s>
      <s id="b.ROM.11.33.3">Ni Túramu penké nekaachminiaitji.</s>
     </seg>
     <seg type="verse" id="b.ROM.11.34">
      <s id="b.ROM.11.34.1">"Uunt Yus Enentáimmian ṡyaki neka?</s>
      <s id="b.ROM.11.34.2">Tura ṡya Niin unuiniaruit.</s>
     </seg>
     <seg type="verse" id="b.ROM.11.35">
      <s id="b.ROM.11.35.1">Yaki Niin pénkeran susa shiira nujai yapajniuit?"</s>
      <s id="b.ROM.11.35.2">Tu aarmaiti.</s>
     </seg>
     <seg type="verse" id="b.ROM.11.36">
      <s id="b.ROM.11.36.1">Ashí najanamu ainia nu Yus najanamu ainiak Niiniu ainiawai.</s>
      <s id="b.ROM.11.36.2">Tura Niin shiir awajsatniun najanawarma ainiawai.</s>
      <s id="b.ROM.11.36.3">Yus tuke iniaitsuk shiir Awájnástí.</s>
      <s id="b.ROM.11.36.4">Núnisan Atí.</s>
     </seg>
    </div>
    <div type="chapter" id="b.ROM.12">
     <seg type="verse" id="b.ROM.12.1">
      <s id="b.ROM.12.1.1">Atumsha Yus-shuar árumna nu, atumek Yusai surumaktarum.</s>
      <s id="b.ROM.12.1.2">Yus ti anenma asakrumin nuna seajrume.</s>
      <s id="b.ROM.12.1.3">Yaunchu Israer-shuar ni waakarin maa Yúsan suu ármiayi.</s>
      <s id="b.ROM.12.1.4">Atumsha Núnisrumek iwiaaku árumna nuin Nii Túrutataj taku Túrutati tusarum tuke Enentáijiai Yusai tsankamaktarum.</s>
      <s id="b.ROM.12.1.5">Yusai iisam ti shiir Atí tusarum Túratarum.</s>
      <s id="b.ROM.12.1.6">Nu Túrakrumka Pátatkechu antsu ti nekas Enentáimjai Yus shiir awajin átatrume.</s>
     </seg>
     <seg type="verse" id="b.ROM.12.2">
      <s id="b.ROM.12.2.1">Chíkich shuar aya Jú nunkanmaya ana nuna Enentáimtusar wekainiawai.</s>
      <s id="b.ROM.12.2.2">Tura átumka nu Túrawairap.</s>
      <s id="b.ROM.12.2.3">Antsu Yus winia Enentáimmiarun yapajtiurat tusarum tsankatkatarum.</s>
      <s id="b.ROM.12.2.4">Nu Túrakrumka Yus wakera nu nekaattarme.</s>
      <s id="b.ROM.12.2.5">Ni wakeramusha yajauchichuiti antsu Imiá nekas pénkeraiti.</s>
     </seg>
     <seg type="verse" id="b.ROM.12.3">
      <s id="b.ROM.12.3.1">Yus winia waitnentrak akatar akuptuku asamtai juna Tájarme.</s>
      <s id="b.ROM.12.3.2">Atumek Wíkitiajtai tu Enentáimtumatsuk jeamna nujai métek Enentáimtumasta.</s>
      <s id="b.ROM.12.3.3">Yus Enentáimta asakmin takastinian suramsana nujai apatkam nekaamata.</s>
     </seg>
     <seg type="verse" id="b.ROM.12.4">
      <s id="b.ROM.12.4.1">Ii ayashi chikichkiitiat ii muchitmari Untsuríinti.</s>
      <s id="b.ROM.12.4.2">Tura métekrak Muchitiáiniatsui.</s>
     </seg>
     <seg type="verse" id="b.ROM.12.5">
      <s id="b.ROM.12.5.1">Núnisrik iisha, Yus-shuarti, Ayashí muchitmariya aintsarik Untsuríitiatar chikichik ayashtinia aintsar takaaji.</s>
      <s id="b.ROM.12.5.2">Nusha Krístujai tsaninkiu asar aitkiamuitji.</s>
      <s id="b.ROM.12.5.3">Túramu asar nuamtak atsumnaiyaji.</s>
     </seg>
     <seg type="verse" id="b.ROM.12.6">
      <s id="b.ROM.12.6.1">Ii Túratniun Yus Nusháa Nusháa Súramji Nii wakera nujai métek.</s>
      <s id="b.ROM.12.6.2">Wats, Yus ámin suramsamna nu Túratniuitme.</s>
      <s id="b.ROM.12.6.3">Yus ni chichamen etserkatniun suramsaitkiuinkia Yus Enentáimtakum unuimiarmam nujai métek etserkata.</s>
     </seg>
     <seg type="verse" id="b.ROM.12.7">
      <s id="b.ROM.12.7.1">Chíkich shuar Yáintinian Yus suramsaitkiuinkia nekas Enentáimjai Yáintá.</s>
      <s id="b.ROM.12.7.2">Unuiniartiniaitkiumka yawetsuk unuiniarta.</s>
     </seg>
     <seg type="verse" id="b.ROM.12.8">
      <s id="b.ROM.12.8.1">Chíkich shuar Ikiakártiniaitkiumka nekas pénker Ikiakárta.</s>
      <s id="b.ROM.12.8.2">Súsatniuitkiumka shiir Enentáijiai ementutsuk Súsarta.</s>
      <s id="b.ROM.12.8.3">Shuaran Wáinin Atí tusa Yus apujtamsaitkiuinkia ti Enentáimsam Túratá.</s>
      <s id="b.ROM.12.8.4">Tura shuar itiurchat pujuinia nu Yáintinian Yus suramsaitkiuinkia shiir Enentáimsam Túratá.</s>
     </seg>
     <seg type="verse" id="b.ROM.12.9">
      <s id="b.ROM.12.9.1">Nekas Enentáijiai mai anenai ajatarum.</s>
      <s id="b.ROM.12.9.2">Yajauch nakitrarum pénkera nu Túratarum.</s>
     </seg>
     <seg type="verse" id="b.ROM.12.10">
      <s id="b.ROM.12.10.1">Nuamtak yachi asarum Núnisrum mai anenai ajatarum.</s>
      <s id="b.ROM.12.10.2">Chíkich wijiai nankaamas uuntaiti tu Enentáimtunaistarum.</s>
     </seg>
     <seg type="verse" id="b.ROM.12.11">
      <s id="b.ROM.12.11.1">Nakittsuk kakaram ajasrum Ashí Enentáimjai ii Uuntri wakera nu Túratarum.</s>
     </seg>
     <seg type="verse" id="b.ROM.12.12">
      <s id="b.ROM.12.12.1">Ukunam Yus tsankatramkattajnia nu Enentáimtusrum warastarum.</s>
      <s id="b.ROM.12.12.2">Wáitiakrumsha katsuntratarum.</s>
      <s id="b.ROM.12.12.3">Tuke iniaitsuk Ashí Túrunamujai Yus áujsatarum.</s>
     </seg>
     <seg type="verse" id="b.ROM.12.13">
      <s id="b.ROM.12.13.1">Yus-shuar atsumainia nujai Yáintarum.</s>
      <s id="b.ROM.12.13.2">Irarsha pénker itiaatarum.</s>
     </seg>
     <seg type="verse" id="b.ROM.12.14">
      <s id="b.ROM.12.14.1">Yajauch awajtamainia nu shiir awajsatarum.</s>
      <s id="b.ROM.12.14.2">Yus yajauch yumintsuk nu shuaran pénker Túrawarat tusarum seattiarum.</s>
     </seg>
     <seg type="verse" id="b.ROM.12.15">
      <s id="b.ROM.12.15.1">Warainia nujai warastarum.</s>
      <s id="b.ROM.12.15.2">Kúntuts pujuinia nujaisha uuttiarum.</s>
     </seg>
     <seg type="verse" id="b.ROM.12.16">
      <s id="b.ROM.12.16.1">Chikichik Enentáijiai métekrak shiir Enentáimtunaitiarum.</s>
      <s id="b.ROM.12.16.2">Nankaamantu Enentáimtumasairap.</s>
      <s id="b.ROM.12.16.3">Antsu péejchach ajastarum.</s>
      <s id="b.ROM.12.16.4">"Ti nekajai" tu Enentáimtumasairap.</s>
     </seg>
     <seg type="verse" id="b.ROM.12.17">
      <s id="b.ROM.12.17.1">Shuar ámin yajauch awajtamkuisha nincha yapajkiataj tu Enentáimsáip.</s>
      <s id="b.ROM.12.17.2">Aents iisam pénker áminia nu amesha tuke Túratá.</s>
     </seg>
     <seg type="verse" id="b.ROM.12.18">
      <s id="b.ROM.12.18.1">Ame jeamna nujai Ashí shuarjai nawamnaikiam wekasata.</s>
     </seg>
     <seg type="verse" id="b.ROM.12.19">
      <s id="b.ROM.12.19.1">Yuska ni Papiriin juna aamtikramiayi: "Wíitjai tunaan Asutiátniun.</s>
      <s id="b.ROM.12.19.2">Wisha yapajkiattajai" tawai Uunt Yus.</s>
      <s id="b.ROM.12.19.3">Tuma asamtai yatsuru, kajertamkuisha atumsha yapajkiairap.</s>
      <s id="b.ROM.12.19.4">Antsu yajauch awajtamkana nuna Yus Iistí.</s>
      <s id="b.ROM.12.19.5">Yus Asutiáti.</s>
     </seg>
     <seg type="verse" id="b.ROM.12.20">
      <s id="b.ROM.12.20.1">Tura nu arantcha tawai: "Ame nemasrum tsukamakuisha ayurata.</s>
      <s id="b.ROM.12.20.2">Kitiamakuisha umartin susata.</s>
      <s id="b.ROM.12.20.3">Nu Túrakum pénker ajachua nu iniatsaartatme."</s>
     </seg>
     <seg type="verse" id="b.ROM.12.21">
      <s id="b.ROM.12.21.1">Yajauch nupettamkain.</s>
      <s id="b.ROM.12.21.2">Antsu pénker Túrakum yajauchia nu nupetkata.</s>
     </seg>
    </div>
    <div type="chapter" id="b.ROM.13">
     <seg type="verse" id="b.ROM.13.1">
      <s id="b.ROM.13.1.1">Akupniunka Ashí shuar umirkatniuiti.</s>
      <s id="b.ROM.13.1.2">Akupniuka Yus apujsamuiti.</s>
      <s id="b.ROM.13.1.3">Yus apujsachma akupin atsawai.</s>
     </seg>
     <seg type="verse" id="b.ROM.13.2">
      <s id="b.ROM.13.2.1">Tuma asamtai shuar akupniun umirtsuna nu, Yus apujsamun umireachu asa nekas Asutniátniuiti.</s>
     </seg>
     <seg type="verse" id="b.ROM.13.3">
      <s id="b.ROM.13.3.1">Kame akupniuka pénker shuar sapijmiakarat tusar apujsachma ainiawai.</s>
      <s id="b.ROM.13.3.2">Antsu yajauch shuar ashamkarat tusar apujsamu ainiawai.</s>
      <s id="b.ROM.13.3.3">Nii ashamtsuk pujustin wakerakmeka pénker Túratá.</s>
      <s id="b.ROM.13.3.4">Túrakminkia akupin shiir Enentáimturmartatui.</s>
     </seg>
     <seg type="verse" id="b.ROM.13.4">
      <s id="b.ROM.13.4.1">Yainmakat tusa Yus apujsamuiti.</s>
      <s id="b.ROM.13.4.2">Antsu yajauch Túrakmeka akupin nekas ashamkatniuitme.</s>
      <s id="b.ROM.13.4.3">Warí, Yus ántar apujsachmaiti.</s>
      <s id="b.ROM.13.4.4">Tunáa shuaran Asutiátniun Yus apujsaiti.</s>
     </seg>
     <seg type="verse" id="b.ROM.13.5">
      <s id="b.ROM.13.5.1">Nu asamtai akupin tuke umirkatniuiti.</s>
      <s id="b.ROM.13.5.2">Aya Asutiuáwain tusar umirkashtiniaitji.</s>
      <s id="b.ROM.13.5.3">Antsu shiir Enentáijiai wekasatin umirkatniuiti.</s>
     </seg>
     <seg type="verse" id="b.ROM.13.6">
      <s id="b.ROM.13.6.1">Tuma asamtai Núnisan akupniun kuit Súsatniua nu Páchitsuk susatarum.</s>
      <s id="b.ROM.13.6.2">Nu takatan pujursarat tusa Yus apujsaruiti.</s>
     </seg>
     <seg type="verse" id="b.ROM.13.7">
      <s id="b.ROM.13.7.1">Ashí Túratniua nu Túratarum.</s>
      <s id="b.ROM.13.7.2">Akiktiniaitkiumka Páchitsuk akikta.</s>
      <s id="b.ROM.13.7.3">Akupniusha uuntcha Ashí Núnisan írunna nusha shiir Enentáimtikratarum.</s>
     </seg>
     <seg type="verse" id="b.ROM.13.8">
      <s id="b.ROM.13.8.1">Kuitjai tumashrintin airap.</s>
      <s id="b.ROM.13.8.2">Antsu mai anenai tuke ajatarum.</s>
      <s id="b.ROM.13.8.3">Chíkich shuar aneakum niin pénker Túrattame.</s>
      <s id="b.ROM.13.8.4">Túram Ashí akupkamu Páchitsuk umirkattame.</s>
     </seg>
     <seg type="verse" id="b.ROM.13.9">
      <s id="b.ROM.13.9.1">Akupkamusha tawai: "Tsanirmawaip, mankartuawaip, kasamkaip, Chíkich shuar tsanumpruraip, chikichna wakerutkaip" tawai.</s>
      <s id="b.ROM.13.9.2">Tura nusha Ashí chikichik chichamjain Tíminiaiti: "Ame ayashim aneam Núnismek Ashí shuar aneata."</s>
     </seg>
     <seg type="verse" id="b.ROM.13.10">
      <s id="b.ROM.13.10.1">Shuar Chíkich shuaran aneakka yajauch awajsashtatui.</s>
      <s id="b.ROM.13.10.2">Tuma asa akupkamun ti shiir umirkattawai.</s>
     </seg>
     <seg type="verse" id="b.ROM.13.11">
      <s id="b.ROM.13.11.1">Ii Yámankamtaik Yus nekas Enentáimtusmiaj nui "Ii ti shiir ajasar tuke uwempratin ukunam átatui" tu Enentáimprachmashiaj~i.</s>
      <s id="b.ROM.13.11.2">Antsu yamaikia nu tsawant yuntumsamtai Ashí Túrajnia nujai shintiarar Enentáimpratniuitji.</s>
     </seg>
     <seg type="verse" id="b.ROM.13.12">
      <s id="b.ROM.13.12.1">Tuke Káshiitiat tsawaatemprai.</s>
      <s id="b.ROM.13.12.2">Ii Uuntri Kristu Jú Tunáa nunkanam Tátin ishichik ajasai.</s>
      <s id="b.ROM.13.12.3">Tuma asamtai ii Túrutairi kiritniua Núnisan yajauch Túrutai ana nuka Túrutsuk Tsáapninium pénker wekasatin kakaram ajastai.</s>
     </seg>
     <seg type="verse" id="b.ROM.13.13">
      <s id="b.ROM.13.13.1">Túratniua nujai métek wekasatai.</s>
      <s id="b.ROM.13.13.2">Tsawai wekaakur kiritniunam uumkar Tunáa Túrutai Túrashtai.</s>
      <s id="b.ROM.13.13.3">Nampetsuk, yajauch warartsuk, tsanirmatsuk, jianaitsuk, tura kajernaitsuk aya pénker Túratai.</s>
     </seg>
     <seg type="verse" id="b.ROM.13.14">
      <s id="b.ROM.13.14.1">Ii Uuntri Jesukrístu Túramia Núnisrik Túratai.</s>
      <s id="b.ROM.13.14.2">Tura ii Ayashí wakeramu umikiat tusar tsankatkashtiniaitji.</s>
     </seg>
    </div>
    <div type="chapter" id="b.ROM.14">
     <seg type="verse" id="b.ROM.14.1">
      <s id="b.ROM.14.1.1">Shuar Yúsan ishichik Enentáimtana nu itiaatarum tura kakantrairap.</s>
     </seg>
     <seg type="verse" id="b.ROM.14.2">
      <s id="b.ROM.14.2.1">Iis, Chíkichka Ashí yuamniaiti tuiniawai.</s>
      <s id="b.ROM.14.2.2">Tura chikichcha, Yúsnan awajirar, naman Yúashtiniaiti tuiniawai.</s>
     </seg>
     <seg type="verse" id="b.ROM.14.3">
      <s id="b.ROM.14.3.1">Tura Ashí Yúa nuka namanken Yúatsna nuna wishikrashtiniaiti.</s>
      <s id="b.ROM.14.3.2">Núnisan Ashí yucha nu Ashí yuun kakantrashtiniaiti.</s>
      <s id="b.ROM.14.3.3">Warí, Núnaka Yus ni shuarin awajsachukait.</s>
     </seg>
     <seg type="verse" id="b.ROM.14.4">
      <s id="b.ROM.14.4.1">ṡAmeka timiataash pénkeraitiam Chíkich shuar kakantinia?</s>
      <s id="b.ROM.14.4.2">Antsu ni uuntrin ni pénker Túramuncha tura yajauch Túramuncha iischatniukait.</s>
      <s id="b.ROM.14.4.3">Enentáimpratá.</s>
      <s id="b.ROM.14.4.4">Yus kakaram asa niin pénker awajsamniaiti.</s>
     </seg>
     <seg type="verse" id="b.ROM.14.5">
      <s id="b.ROM.14.5.1">Chikichcha Enentáimpratai.</s>
      <s id="b.ROM.14.5.2">Chíkich shuar tsawantan achikiar "Jú tsawantai Yus nankaamas shiir awajsatniuiti" tuiniawai.</s>
      <s id="b.ROM.14.5.3">Chikichcha Ashí tsawantan métek Enentáimtuiniawai.</s>
      <s id="b.ROM.14.5.4">Ayu, tura ni Enentáimtamun nekas paant nekaatniuiti.</s>
     </seg>
     <seg type="verse" id="b.ROM.14.6">
      <s id="b.ROM.14.6.1">Chikichik tsawantan Enentáimtakka Yusan shiir awajsatniun Túrawai.</s>
      <s id="b.ROM.14.6.2">Tura Ashí métekrak Enentáimtakka Yúsan shiir awajsataj tusa Túrawai.</s>
      <s id="b.ROM.14.6.3">Yurumkajaisha Ashí Yúana nu Yúsan yuminkias shiir awajsataj tusa Túrawai.</s>
      <s id="b.ROM.14.6.4">Núnisan Ashí Yúatsna nusha Yúsan yuminkias shiir awajsataj tusa Túrawai.</s>
     </seg>
     <seg type="verse" id="b.ROM.14.7">
      <s id="b.ROM.14.7.1">Iikkia ii Enentáijiain iwiaaktsuji.</s>
      <s id="b.ROM.14.7.2">Tura Jáakrisha ii Enentáijiain jaatsji.</s>
     </seg>
     <seg type="verse" id="b.ROM.14.8">
      <s id="b.ROM.14.8.1">Kame iwiaaku pujakrisha ii Uuntri Kristu shiir awajsatai tusar pujurji.</s>
      <s id="b.ROM.14.8.2">Tura Jáakrisha tuke Níiniuitji.</s>
      <s id="b.ROM.14.8.3">Nu asamtai iwiaaku pujakrisha tura jakarsha tuke Krístunuitji.</s>
     </seg>
     <seg type="verse" id="b.ROM.14.9">
      <s id="b.ROM.14.9.1">Kame jakancha iwiaakuncha Ashí ni Uuntri ajastaj tusa Kristu jaka nantakmiayi.</s>
     </seg>
     <seg type="verse" id="b.ROM.14.10">
      <s id="b.ROM.14.10.1">Tura ṡurukamtai ame yatsum "yajauchiiti" tame.</s>
      <s id="b.ROM.14.10.2">Urukamtai nakitiam?</s>
      <s id="b.ROM.14.10.3">Warí, Ashí iikia ii Túramu paant awajnasat tusar Kristui naka wajastatji.</s>
     </seg>
     <seg type="verse" id="b.ROM.14.11">
      <s id="b.ROM.14.11.1">Nu asamtai Yus-Papinium tawai: "Wi nekas iwiaaku Pujá asan Ashí Winí tikishmatrurartatui.</s>
      <s id="b.ROM.14.11.2">Tura Ashí "Yus asa tuke pénker Túriniaiti" Túrutiartatui" tawai."</s>
      <s id="b.ROM.14.11.3">Tu aarmaiti.</s>
     </seg>
     <seg type="verse" id="b.ROM.14.12">
      <s id="b.ROM.14.12.1">Tuma asamtai iisha chikichik chikichik Ashí ii Túramu Yus paant ujakartatji.</s>
     </seg>
     <seg type="verse" id="b.ROM.14.13">
      <s id="b.ROM.14.13.1">Nu asamtai "yajauch Túriniaiti" tu áujmatnaisashtiniaitji.</s>
      <s id="b.ROM.14.13.2">Antsu ii yachi tunaanum ajuarchatin ti Enentáimturtiniaitji.</s>
     </seg>
     <seg type="verse" id="b.ROM.14.14">
      <s id="b.ROM.14.14.1">Jesukrístu jintintiamu asan juna nékajai: Yus najanamuka pénkerchaka atsawai.</s>
      <s id="b.ROM.14.14.2">Ashí Túramniaitjai.</s>
      <s id="b.ROM.14.14.3">Túrasha shuar chichaak "Nu Túrushtainti" Táyat nuna Túrakka niijiai tunaiti.</s>
     </seg>
     <seg type="verse" id="b.ROM.14.15">
      <s id="b.ROM.14.15.1">Tuma asamtai shuar chichartamuk "Nu Yúakminkia Yusjai pénkerchaiti" tai, ame Yúakminkia nu shuar itiurchat Enentáimsashtatuak.</s>
      <s id="b.ROM.14.15.2">Tura niisha tunaanum iniaar menkakamniaiti.</s>
      <s id="b.ROM.14.15.3">Nu shuar aneakum Túratsme.</s>
      <s id="b.ROM.14.15.4">Enentáimpratá.</s>
      <s id="b.ROM.14.15.5">Aya ame yuamna nujain ame yatsum Kristu jarukmia nu Emenkákaip.</s>
     </seg>
     <seg type="verse" id="b.ROM.14.16">
      <s id="b.ROM.14.16.1">Tura "yuamniaitjai" Táyatam wi Yúakui yajauch áujmatrusarain tusam iniaisata.</s>
     </seg>
     <seg type="verse" id="b.ROM.14.17">
      <s id="b.ROM.14.17.1">Kame Yus umirkatin Yurumátniujaisha umartinjaisha Enentáimtuschatniuiti.</s>
      <s id="b.ROM.14.17.2">Antsu Yusa Wakaníjiai shiir wekasar Yusjai tura shuarjai nawamnaikiar ti pénker wekasatniuitji.</s>
     </seg>
     <seg type="verse" id="b.ROM.14.18">
      <s id="b.ROM.14.18.1">Ashí shuar Krístun Núnis umireakui Yussha tura Chíkich shuarsha pénker Enentáimtuiniawai.</s>
     </seg>
     <seg type="verse" id="b.ROM.14.19">
      <s id="b.ROM.14.19.1">Nu asamtai tuke shiir pujusminia nu Túrakur Yusjai kakaram ajastin Yáiniaiktai.</s>
     </seg>
     <seg type="verse" id="b.ROM.14.20">
      <s id="b.ROM.14.20.1">Yus iisam Ashí yuamniaitji.</s>
      <s id="b.ROM.14.20.2">Antsu ame yuamna nujai Chíkich shuar tunaanum ajuartin tunaiti.</s>
      <s id="b.ROM.14.20.3">Tuma asamtai ame yuam nujai Yus nu shuara Enentáin takarsamu emesraip.</s>
     </seg>
     <seg type="verse" id="b.ROM.14.21">
      <s id="b.ROM.14.21.1">Nu Túrashtin nuikia naman Yúashtincha Karía umarchatniusha pénkeraiti.</s>
      <s id="b.ROM.14.21.2">Warí, Túrushtaijiai ame Yátsum itiurchat Enentáimtikram tunaanum ajuarchatapash.</s>
      <s id="b.ROM.14.21.3">Tura nu shuar Yúsan nekas Enentáimtuschamnia ajastatui.</s>
      <s id="b.ROM.14.21.4">Nuka Atsutí.</s>
     </seg>
     <seg type="verse" id="b.ROM.14.22">
      <s id="b.ROM.14.22.1">Ame Yus nekas Enentáimtakum Ashí Túramniaitkiumka Yúsak wararsata.</s>
      <s id="b.ROM.14.22.2">Shuar Yus iimmianum shiir Enentáijiai mash Túramnia nu nekas Shíiraiti.</s>
     </seg>
     <seg type="verse" id="b.ROM.14.23">
      <s id="b.ROM.14.23.1">Tura araantushim yua nuka Yúsan shiir Enentáimtutsuk yua asa sumamattawai.</s>
      <s id="b.ROM.14.23.2">Kame Ashí Yus shiir Enentáimtutsuk Túramu tunaiti.</s>
     </seg>
    </div>
    <div type="chapter" id="b.ROM.15">
     <seg type="verse" id="b.ROM.15.1">
      <s id="b.ROM.15.1.1">Yusjai katsuaru ájinia nu iik Enentáimtumatsuk kakarmachu ainia nu Yáintiniaitji.</s>
     </seg>
     <seg type="verse" id="b.ROM.15.2">
      <s id="b.ROM.15.2.1">Chíkich shuar wakeramu Enentáimtustiniaitji.</s>
      <s id="b.ROM.15.2.2">Tura Yusjai nu nankaamas shiir wekasatniun Yáinminiaitkiui Túratniuitji.</s>
     </seg>
     <seg type="verse" id="b.ROM.15.3">
      <s id="b.ROM.15.3.1">Krístusha ni wakeramun Túrachmiayi.</s>
      <s id="b.ROM.15.3.2">Antsu Yus-Chicham tana Núnisan chikichnan Enentáimtusmiayi.</s>
      <s id="b.ROM.15.3.3">Nu asamtai Yúsan umirin asa Wáitiak timia nu aarmaiti: "Amin katsekramainiak Winiaja katsekrukarmiayi."</s>
     </seg>
     <seg type="verse" id="b.ROM.15.4">
      <s id="b.ROM.15.4.1">Núnisan Ashí yaunchu Yus-Papinium aarma iin jintintramatniun aararmiayi.</s>
      <s id="b.ROM.15.4.2">Nujai atsantamkurin shiir Wáinkiattajnia nuka katsuntrar Nákastatji.</s>
     </seg>
     <seg type="verse" id="b.ROM.15.5">
      <s id="b.ROM.15.5.1">Yus atsantamar katsuntratniun jintintramji.</s>
      <s id="b.ROM.15.5.2">Tuma asa Jesukrístu Túramia aintsan atumniasha chikichik Enentáijiai Enentáimtunaisar pujustinian Yáinmakartí.</s>
     </seg>
     <seg type="verse" id="b.ROM.15.6">
      <s id="b.ROM.15.6.1">Nujai Ashí métekrak Yus shiir awajsattarme.</s>
      <s id="b.ROM.15.6.2">Niisha ii Uuntri Jesukrístuncha Aparínti.</s>
     </seg>
     <seg type="verse" id="b.ROM.15.7">
      <s id="b.ROM.15.7.1">Tuma asamtai Chíkich shuarjaisha shiir awajnaisatarum.</s>
      <s id="b.ROM.15.7.2">Kristu Núnisan Yúsan shiir awajsat tusa incha shiir awajtamsamiaji.</s>
     </seg>
     <seg type="verse" id="b.ROM.15.8">
      <s id="b.ROM.15.8.1">Juna tajai.</s>
      <s id="b.ROM.15.8.2">Kristu Israer-shuaran Yáintaj tusa Támiayi.</s>
      <s id="b.ROM.15.8.3">Tura Yus ti yaunchu nuna weatrin "Túrataj" timia nu uminkiat tusa Támiayi.</s>
      <s id="b.ROM.15.8.4">Nujai Yus timia nuna umikmia nu nekaamniaiti.</s>
     </seg>
     <seg type="verse" id="b.ROM.15.9">
      <s id="b.ROM.15.9.1">Tura nu arantcha Israer-shuarchasha Yus waitnentrartin ásarmatai niin shiir awajsarat tusa Támiayi.</s>
      <s id="b.ROM.15.9.2">Tura Yus-Papisha tawai: "Amin kantamprakun Ashí shuarnum shiir awajsattajme."</s>
     </seg>
     <seg type="verse" id="b.ROM.15.10">
      <s id="b.ROM.15.10.1">Tura nu arantcha tawai: "Ashí nunkanmaya shuartiram Ashí Israer-shuar Yúsna ainia nujai warastarum."</s>
     </seg>
     <seg type="verse" id="b.ROM.15.11">
      <s id="b.ROM.15.11.1">Tura ataksha tawai: "Ashí aents ii Uuntrin shiir awajsarti.</s>
      <s id="b.ROM.15.11.2">Tura Ashí shuarsha Niin "Ti uuntaiti" Tiartí" tawai.</s>
     </seg>
     <seg type="verse" id="b.ROM.15.12">
      <s id="b.ROM.15.12.1">Isayassha aarmiayi: "Tawitia Aparí Isai weatriya akupin akiinkiattawai.</s>
      <s id="b.ROM.15.12.2">Niisha Ashí nunkan akupeakui Ashí shuar niiniak shiir Enentáimtusartatui."</s>
      <s id="b.ROM.15.12.3">Tu aarmaiti.</s>
     </seg>
     <seg type="verse" id="b.ROM.15.13">
      <s id="b.ROM.15.13.1">Yus Ashí Shíiran suramsattakrin nu shiir Nákaji.</s>
      <s id="b.ROM.15.13.2">Tuma asamtai Nii nekas Enentáimtakrumin warasa shiir pujustinian Yamái suramsati.</s>
      <s id="b.ROM.15.13.3">Nuyá Yusa Wakaní kakarmarijiai ti shiir Enentáijiai katsuntrarum, nu Nákastarum.</s>
     </seg>
     <seg type="verse" id="b.ROM.15.14">
      <s id="b.ROM.15.14.1">Yatsurú, atumsha anenainiaitrume.</s>
      <s id="b.ROM.15.14.2">Tura Ashí Yusna nekaarum nuamtak chicharnaikiatin nékarme.</s>
     </seg>
     <seg type="verse" id="b.ROM.15.15">
      <s id="b.ROM.15.15.1">Tuma ain kajinmatkiirum tusan ataksha ti paant aakun Jú Enentáimtikeajrume.</s>
      <s id="b.ROM.15.15.2">Yus winia waitnentrak ni Chichamen etserkat tusa akuptakui nuna aatjarme.</s>
     </seg>
     <seg type="verse" id="b.ROM.15.16">
      <s id="b.ROM.15.16.1">Kame Jesukrístu Israer-shuarchanum Yusa shiir chichamen etserkat tusa akuptukuiti.</s>
      <s id="b.ROM.15.16.2">Nuna Túrakun Israer-shuarchan Yusa Wakaníjiai shiir awajsamu ásarmatai Yusai juiniajai.</s>
      <s id="b.ROM.15.16.3">Tura Yussha shiir Enentáijiai itiainiawai.</s>
     </seg>
     <seg type="verse" id="b.ROM.15.17">
      <s id="b.ROM.15.17.1">Jesukrístu yaintiu asamtai Yusna takarsamaj nuna wararsamniaitjai.</s>
     </seg>
     <seg type="verse" id="b.ROM.15.18">
      <s id="b.ROM.15.18.1">Tura Chíkich shuarjai Kristu Túramun pachischattajai.</s>
      <s id="b.ROM.15.18.2">Aya wi chichasmajaisha tura wi Túramujaisha Israer-shuarchan Kristu umimtikiamia nunak áujmatsattajai.</s>
     </seg>
     <seg type="verse" id="b.ROM.15.19">
      <s id="b.ROM.15.19.1">Yusa Shiir Wakaní kakarmarijiai aents tujintiamun Túran Ashí shuaran Jerusarén péprunam nankaman etserkin Iririkiu nunkanam ejekamjai.</s>
      <s id="b.ROM.15.19.2">Kristu-chichaman Ashí nu nunkanam etserkaitjai.</s>
     </seg>
     <seg type="verse" id="b.ROM.15.20">
      <s id="b.ROM.15.20.1">Nuna Túrakun Chíkich shuar etserkachmanum Krístunun ántichu ainiamunam Uwempratin Chichaman etserkaitjai.</s>
      <s id="b.ROM.15.20.2">Nujai Chíkich takasmanum takarsachuitjai.</s>
     </seg>
     <seg type="verse" id="b.ROM.15.21">
      <s id="b.ROM.15.21.1">Yus-Papisha Núnisan tawai: "Chichaman penké antukcharuka nekaawartatui.</s>
      <s id="b.ROM.15.21.2">Niin áujmatman anturkacharusha unuimiarartatui."</s>
     </seg>
     <seg type="verse" id="b.ROM.15.22">
      <s id="b.ROM.15.22.1">Nuna pujuru asan iitjarum Táyatan iichmajrume.</s>
     </seg>
     <seg type="verse" id="b.ROM.15.23">
      <s id="b.ROM.15.23.1">Tura yamaikia Juyá takatrun umikian tura Yáunchusha tuke iitjarum tiniu asan</s>
     </seg>
     <seg type="verse" id="b.ROM.15.24">
      <s id="b.ROM.15.24.1">Ispania nukanam wéakun iistatjarme.</s>
      <s id="b.ROM.15.24.2">Tura Atumíin shiir irasan Ispanianam wéakui atumsha yaintkiarum shiir akuptukchattarpash.</s>
     </seg>
     <seg type="verse" id="b.ROM.15.25">
      <s id="b.ROM.15.25.1">Tura yamaikia kuitjai Jerusarénnumia Yus-shuaran Yáintaj tusan wéajai.</s>
     </seg>
     <seg type="verse" id="b.ROM.15.26">
      <s id="b.ROM.15.26.1">Masetúnianmaya shuarsha tura Akayanmaya shuarsha Kuítian irurar Jerusarénnumia Yus-shuaran atsumainia nuna akuptuktai tuiniawai.</s>
     </seg>
     <seg type="verse" id="b.ROM.15.27">
      <s id="b.ROM.15.27.1">Ti wakeruiniak Túrawarmiayi.</s>
      <s id="b.ROM.15.27.2">Nu nekas Túrashtinkiait.</s>
      <s id="b.ROM.15.27.3">Israer-shuarnumia Yus-Chichaman antukaru ásar yamaikia ni Kuítrijiai Páchitsuk Yáinchatniukait.</s>
     </seg>
     <seg type="verse" id="b.ROM.15.28">
      <s id="b.ROM.15.28.1">Tuma asamtai Jú kuitian Súsaran umiran nuikia Ispanianam wéakun iiktiatjarme.</s>
     </seg>
     <seg type="verse" id="b.ROM.15.29">
      <s id="b.ROM.15.29.1">Tura nui winiakun Kristu Shiir Chichamen nujai shiir Yáintajrum tusan ejeetittiajrume.</s>
     </seg>
     <seg type="verse" id="b.ROM.15.30">
      <s id="b.ROM.15.30.1">Yatsurú, ii Uuntri Jesukrístunu asarum tura ni Wakaní pujurtamkurmin anenia asarum Yus áujtursatarum.</s>
      <s id="b.ROM.15.30.2">Núnisrum wijiai métek Yusna takastin yaintkiattarme.</s>
     </seg>
     <seg type="verse" id="b.ROM.15.31">
      <s id="b.ROM.15.31.1">Jutia nunkanmaya Israer-shuarnumia uwemtikrat tusarum Yus áujtursatarum.</s>
      <s id="b.ROM.15.31.2">Tura Jú kuitian Júajna nunasha Jerusarénnumia Yus-shuar shiir Achikiartí tusarum Yus áujtursatarum.</s>
     </seg>
     <seg type="verse" id="b.ROM.15.32">
      <s id="b.ROM.15.32.1">Nujai, Yus wakerakuinkia, pénker Wampú Enentáimsan warasan iittiajrume.</s>
     </seg>
     <seg type="verse" id="b.ROM.15.33">
      <s id="b.ROM.15.33.1">Yus ti shiir pujustinian Súana nu atumjai tsanin pujurtamsati.</s>
      <s id="b.ROM.15.33.2">Núnisan Atí.</s>
     </seg>
    </div>
    <div type="chapter" id="b.ROM.16">
     <seg type="verse" id="b.ROM.16.1">
      <s id="b.ROM.16.1.1">Ii umai Jépeka Senkrea péprunmaya Yus-shuaran Yáiniaiti.</s>
      <s id="b.ROM.16.1.2">Ti penker Yus-shuaraiti.</s>
     </seg>
     <seg type="verse" id="b.ROM.16.2">
      <s id="b.ROM.16.2.1">Kristu Náariin shiir Wáinkiatarum.</s>
      <s id="b.ROM.16.2.2">Nuamtak Yachí Wáinkiatniua Núnisrum Wáinkiatarum.</s>
      <s id="b.ROM.16.2.3">Niisha chikichnasha tura winiasha ti pénker Wáitin asamtai atumsha ni atsumamusha yaintarum.</s>
     </seg>
     <seg type="verse" id="b.ROM.16.3">
      <s id="b.ROM.16.3.1">Pirisirasha Akirasha wijiai métek Jesukrístunun takasaru ásar amikmaatainiajai.</s>
     </seg>
     <seg type="verse" id="b.ROM.16.4">
      <s id="b.ROM.16.4.1">Niisha winia uwemtikrurtai tusar Jáninkiarmiayi.</s>
      <s id="b.ROM.16.4.2">Tuma asamtai yuminkiniajai.</s>
      <s id="b.ROM.16.4.3">Tura aya Wíkichu antsu Ashí Israer-shuarchanumia Yus-shuar ainia nusha yuminkiniawai.</s>
     </seg>
     <seg type="verse" id="b.ROM.16.5">
      <s id="b.ROM.16.5.1">Núnisan Ashí Yus-shuar Pirisiran tura Akira jeen irunainia nusha amikmaatarum.</s>
      <s id="b.ROM.16.5.2">Tura winia aneamu amikiur Epenetu amikmaatruatarum.</s>
      <s id="b.ROM.16.5.3">Niisha Akaya nunkanam emka Krístun nekas Enentáimtusmiayi.</s>
     </seg>
     <seg type="verse" id="b.ROM.16.6">
      <s id="b.ROM.16.6.1">Marisha, atumjai ti takasua nu amikmaatruatarum.</s>
     </seg>
     <seg type="verse" id="b.ROM.16.7">
      <s id="b.ROM.16.7.1">Tura Wíi shuarsha Antrunikiusha Júniassha amikmaatruatarum.</s>
      <s id="b.ROM.16.7.2">Niisha wijiai sepunam pujusarmai.</s>
      <s id="b.ROM.16.7.3">Wijiai emka Krístun shiir Enentáimtusar Chíkich akatramujai nankaamas takasaru ainiawai.</s>
     </seg>
     <seg type="verse" id="b.ROM.16.8">
      <s id="b.ROM.16.8.1">Ampriassha Krístunam winia aneamu amikiur asamtai amikmaatruatarum.</s>
     </seg>
     <seg type="verse" id="b.ROM.16.9">
      <s id="b.ROM.16.9.1">Urpanujaisha Jesukrístu Takatrí tsaninniuitji.</s>
      <s id="b.ROM.16.9.2">Niisha tura aneamu Estakissha amikmaatruatarum.</s>
     </seg>
     <seg type="verse" id="b.ROM.16.10">
      <s id="b.ROM.16.10.1">Apirissha amikmaatruatarum.</s>
      <s id="b.ROM.16.10.2">Niisha Krístun ti shiir Enentáimtamu ti Páantaiti.</s>
      <s id="b.ROM.16.10.3">Núnisan Aristúpuru shuarsha amikmaatruatarum.</s>
     </seg>
     <seg type="verse" id="b.ROM.16.11">
      <s id="b.ROM.16.11.1">Wíishuar Erutiúnsha tura Narsisu shuarsha Kristu shuari ásarmatai amikmaatruawarta.</s>
     </seg>
     <seg type="verse" id="b.ROM.16.12">
      <s id="b.ROM.16.12.1">Tripiniasha tura Tripiusasha Yúsnan takainia ásarmatai amikmaatruatarum.</s>
      <s id="b.ROM.16.12.2">Núnisan ii umai Pírsitia Yúsnan ti takasu asamtai amikmaatruatarum.</s>
     </seg>
     <seg type="verse" id="b.ROM.16.13">
      <s id="b.ROM.16.13.1">Rúpusha, nusha ti penker Yus-shuar, tura Nukurísha amikmaatruatarum.</s>
      <s id="b.ROM.16.13.2">Niisha wijiai nekas winia nukurua Núnisaiti.</s>
     </seg>
     <seg type="verse" id="b.ROM.16.14">
      <s id="b.ROM.16.14.1">Asinkritiusha, Pirikiuntisha, Ermassha, Patrupassha, Ermessha, tura Ashí niijiai Yús-shuar ainia nu amikmaatruatarum.</s>
     </seg>
     <seg type="verse" id="b.ROM.16.15">
      <s id="b.ROM.16.15.1">Núnisan Jirurukusha, Júriasha, Néreusha, ni umaijiaisha, Urimpiassha, tura Ashí Yus-shuar niijiai pujuinia nu amikmaatruatarum.</s>
     </seg>
     <seg type="verse" id="b.ROM.16.16">
      <s id="b.ROM.16.16.1">Nuámtaksha shiir aujnaisatarum.</s>
      <s id="b.ROM.16.16.2">Ashí Juyá Kristu shuari amikmaatmainiawai.</s>
     </seg>
     <seg type="verse" id="b.ROM.16.17">
      <s id="b.ROM.16.17.1">Yatsurú, shuar Nusháa Enentáimtuiniak Yus-shuaran akanainiak itiurchat awajenawai.</s>
      <s id="b.ROM.16.17.2">Nu shuar Wáinkiarum kanaktiarum.</s>
      <s id="b.ROM.16.17.3">Ni yajauch Túramu átum pénker takastin unuimiarmena Núnischaiti.</s>
     </seg>
     <seg type="verse" id="b.ROM.16.18">
      <s id="b.ROM.16.18.1">Nu shuar ii Uuntri Jesukrístunun takainiatsui.</s>
      <s id="b.ROM.16.18.2">Antsu ni wakeramun uminiawai.</s>
      <s id="b.ROM.16.18.3">Tura ti shiir chichasar nékachun anankenawai.</s>
     </seg>
     <seg type="verse" id="b.ROM.16.19">
      <s id="b.ROM.16.19.1">Atum umirma Ashí shuar nékainiakur ti waraaji.</s>
      <s id="b.ROM.16.19.2">Yajauch Túrutsuk aya pénker Túratin Enentáimsarum pujustarum.</s>
     </seg>
     <seg type="verse" id="b.ROM.16.20">
      <s id="b.ROM.16.20.1">Yus tuke shiir pujustinian amawa nu ti Wárik uunt iwianchin nupetturmaktatui.</s>
      <s id="b.ROM.16.20.2">Tura ii Uuntri Jesukrístu shiir yainmakarti.</s>
     </seg>
     <seg type="verse" id="b.ROM.16.21">
      <s id="b.ROM.16.21.1">Timiutéusha, wijiai takau, amikmaatmarme.</s>
      <s id="b.ROM.16.21.2">Núnisan Rúsiusha, Jasunsha, Susipatresha, mash Wíishuar ainia nu amikmaatmarme.</s>
     </seg>
     <seg type="verse" id="b.ROM.16.22">
      <s id="b.ROM.16.22.1">Wi, Tersiu asan, Papru chichamen ju papinium aateakun Kristu Náariin amikmaajrume.</s>
     </seg>
     <seg type="verse" id="b.ROM.16.23">
      <s id="b.ROM.16.23.1">Káyusha amikmaatmarme.</s>
      <s id="b.ROM.16.23.2">Ni jeen pujaji tura juisha Ashí Yus-shuar irunainiawai.</s>
      <s id="b.ROM.16.23.3">Erastusha ju pepru Kuítrin Wáinniuiti.</s>
      <s id="b.ROM.16.23.4">Niisha ii yachi Kuártujai amikmaatmarme.</s>
     </seg>
     <seg type="verse" id="b.ROM.16.24">
      <s id="b.ROM.16.24.1">Ii Uuntri Jesukrístu ti shiir yainmakarti.</s>
      <s id="b.ROM.16.24.2">Núnisan Atí.</s>
     </seg>
     <seg type="verse" id="b.ROM.16.25">
      <s id="b.ROM.16.25.1">Watsek, Yus shiir awajsatai.</s>
      <s id="b.ROM.16.25.2">Ninki nekas kakaram awajtamsamniaiti.</s>
      <s id="b.ROM.16.25.3">Wi Uwempratin Chichamnum Jesukrístunun étsereaj nujai ikiantamprattawai.</s>
      <s id="b.ROM.16.25.4">Nu chicham Yámankamtaiknumia nekaachmanak Yus yamaikia paant awajsaiti.</s>
     </seg>
     <seg type="verse" id="b.ROM.16.26">
      <s id="b.ROM.16.26.1">Yaunchu Yúsnan etserin ni aarmanum nu chichaman etserkarmiayi.</s>
      <s id="b.ROM.16.26.2">Tura yamaikia Yus wakerak Ashí nunkanmaya shuar Nii Enentáimtusar umirkarat tusa nu Chichaman yamaikia paant awajsaiti.</s>
      <s id="b.ROM.16.26.3">Yus amuutsuk tuke pujuwiti.</s>
     </seg>
     <seg type="verse" id="b.ROM.16.27">
      <s id="b.ROM.16.27.1">Yúsak Ninki ti neka asa tura Jesukrístu ti penker tura asamtai Ninki tuke shiir Awájnástí.</s>
      <s id="b.ROM.16.27.2">Nuke Atí.</s>
     </seg>
    </div>
   </div>
   <div type="book" id="b.1CO">
    <div type="chapter" id="b.1CO.11">
     <seg type="verse" id="b.1CO.11.1">
      <s id="b.1CO.11.1.1">Wi Pápruitjai, Jesukrístu akatramu.</s>
      <s id="b.1CO.11.1.2">Yus nuna wakerak, ni akatramuri Atí tusa anaitiukmai.</s>
      <s id="b.1CO.11.1.3">Wi, ii yachi Sústinisjai, ju Papí akupeaji.</s>
     </seg>
     <seg type="verse" id="b.1CO.11.2">
      <s id="b.1CO.11.2.1">Ashí Yus-shuar Kurintiu péprunam iruntrumna nu ju Papí akupeaji.</s>
      <s id="b.1CO.11.2.2">Atumka Jesukrístujai tsaninkiu asarum yusna árume.</s>
      <s id="b.1CO.11.2.3">Atumsha tura Ashí shuar Jesukrístun Enentáimtuiniana nunasha Yus ti pénker awajsatniun Wakerawai.nincha incha Jesukrístu mai metek Uuntrinti.</s>
     </seg>
     <seg type="verse" id="b.1CO.11.3">
      <s id="b.1CO.11.3.1">Yus ii Aparí tura ii Uuntri Jesukrístusha waitnentramainia ásar yainmakarti imiatkinchanum tuke shiir pujustinian.</s>
     </seg>
     <seg type="verse" id="b.1CO.11.4">
      <s id="b.1CO.11.4.1">Yusan áujkun yuminsan atumin shiir Enentáimtajrume.</s>
      <s id="b.1CO.11.4.2">Jesukrístujai tsaninkia pujakrumin Yus shiir Enentáimturmawai.</s>
     </seg>
     <seg type="verse" id="b.1CO.11.5">
      <s id="b.1CO.11.5.1">Jesukrístujai tsaninkia pujakrumin Yus atumin ti Yáinmawai Ashí pénker ana nu Enentáimtakrum tuke shiir chichastinian.</s>
     </seg>
     <seg type="verse" id="b.1CO.11.6">
      <s id="b.1CO.11.6.1">Kristu juna Túramniaiti Tíchamkaj~i.</s>
      <s id="b.1CO.11.6.2">Ashí yamaikia uminkiayi.</s>
     </seg>
     <seg type="verse" id="b.1CO.11.7">
      <s id="b.1CO.11.7.1">Tuma asamtai Ashí Yus Súramna nu atsumatsrume.</s>
      <s id="b.1CO.11.7.2">Nu Túrakrum ii Uuntri Jesukrístu tatin tuke Nákarme.</s>
     </seg>
     <seg type="verse" id="b.1CO.11.8">
      <s id="b.1CO.11.8.1">Tura iniaitsuk tuke emettamattawai ii Uuntri Jesukrístu Támatai atumi tunaarin pachischatin.</s>
     </seg>
     <seg type="verse" id="b.1CO.11.9">
      <s id="b.1CO.11.9.1">Jesukrístu ii Uuntrinti.</s>
      <s id="b.1CO.11.9.2">Niijiai tsaninkia Pujusúk tusa Yus achirmakmarme.</s>
      <s id="b.1CO.11.9.3">Tura Nii tana nuna tuke umiktatui.</s>
     </seg>
     <seg type="verse" id="b.1CO.11.10">
      <s id="b.1CO.11.10.1">Yatsuru, ii Uuntri Jesukrístu naari pachisan, seajrume métek Enentáimpratarum tusan.</s>
      <s id="b.1CO.11.10.2">Níisháa Níisháa Enentáimprairap antsu chikichik Enentáijiai métek Enentáimsa pujustarum.</s>
     </seg>
     <seg type="verse" id="b.1CO.11.11">
      <s id="b.1CO.11.11.1">Atum yajauch chicharnaisarum pujarme.</s>
      <s id="b.1CO.11.11.2">Kruí shuari tu ujatkarmatai Tájarme.</s>
     </seg>
     <seg type="verse" id="b.1CO.11.12">
      <s id="b.1CO.11.12.1">Kame Júnis awai: Chíkich "Wi Páprunuitjai" tuiniawai.</s>
      <s id="b.1CO.11.12.2">Chíkich "Apurusnaitjai" tuiniawai.</s>
      <s id="b.1CO.11.12.3">Chikichcha "Wi Pítrunuitjai" tuiniawai.</s>
      <s id="b.1CO.11.12.4">Chikichcha "Wi Kristu-shuaraitjai" tuiniawai.</s>
     </seg>
     <seg type="verse" id="b.1CO.11.13">
      <s id="b.1CO.11.13.1">ṡWarí, nuinkia, Kristu akantramukait.</s>
      <s id="b.1CO.11.13.2">Páprusha Krúsnum jarutramkamaashi.</s>
      <s id="b.1CO.11.13.3">Tura Papru naari pachisa imiaimiukaitrum?</s>
     </seg>
     <seg type="verse" id="b.1CO.11.14">
      <s id="b.1CO.11.14.1">Atumin Untsurí imiaichu asan shiir Enentáimjai.</s>
      <s id="b.1CO.11.14.2">Aya Krispu Káyujai Jímiarchiniak imiaimjai.</s>
     </seg>
     <seg type="verse" id="b.1CO.11.15">
      <s id="b.1CO.11.15.1">Nújainkia shuar "Papru Náariin imiaimiuitjai" Tíchamniaiti.</s>
     </seg>
     <seg type="verse" id="b.1CO.11.16">
      <s id="b.1CO.11.16.1">Maa, nekas, Estepanasa shuarincha imiaimjai tura Chíkich wi imiaimiun nékatsjai.</s>
     </seg>
     <seg type="verse" id="b.1CO.11.17">
      <s id="b.1CO.11.17.1">Kristu imiakrattia tusa akuptukchamai antsu uwempratin chichaman etserkat tusa akuptukmai.</s>
      <s id="b.1CO.11.17.2">Tura ti neka chichainia Núnisan chichaatsjai shuar wi shiir chichaamun Enentáimprarain tusan.</s>
      <s id="b.1CO.11.17.3">Antsu Yúpichuch chichaajai Kristu Krúsnum jakamuk paant Atí tusan.</s>
     </seg>
     <seg type="verse" id="b.1CO.11.18">
      <s id="b.1CO.11.18.1">Kristu Krúsnum jarutramkamu étsereaji.</s>
      <s id="b.1CO.11.18.2">Antsu Yus-shuarchaka menkaakatniunam wéana nu, "ántraiti nu chicham" tu Enentáimainiawai.</s>
      <s id="b.1CO.11.18.3">Antsu Yus-shuarti, uwempratniunam wéakur, "nu chichamjai Yusa kakarmari takusminiaiti" tu Enentáimji.</s>
     </seg>
     <seg type="verse" id="b.1CO.11.19">
      <s id="b.1CO.11.19.1">Núnisan tawai Yus-Chicham yaunchu aarma: "Ju nunkanmayan ti neka ainiana nuna chichamen emesrattajai; ti unuimiararu ainianak ántar awajsattajai" tawai Yus ni chichamen.</s>
     </seg>
     <seg type="verse" id="b.1CO.11.20">
      <s id="b.1CO.11.20.1">Iis, ju nunkanam uwempratin chicham íruntsuk.</s>
      <s id="b.1CO.11.20.2">Nu chichaman Ashí mash Yus ántar awajsaiti.</s>
      <s id="b.1CO.11.20.3">Ti neka ainiana nusha, jintinkiartin ainiana nusha, Ashí ju nunkanmayan unuimiar ti chichastinian nékana nusha, nu shuar mash "wi Tájana nujai pénker pujusam uwemprattame" tu Enentáimiainiawai.</s>
      <s id="b.1CO.11.20.4">Tura Núnaka mash Yus penké ántar najanaiti.</s>
     </seg>
     <seg type="verse" id="b.1CO.11.21">
      <s id="b.1CO.11.21.1">Aya ni nékamujai aents Yúsan nekaacharmiayi.</s>
      <s id="b.1CO.11.21.2">Núnisan Atí tusa Yus Túramiayi, Timiá neka asa.</s>
      <s id="b.1CO.11.21.3">Antsu Ashí aentsun Yus ni chichamejai uwemtikratniun wakerimiayi.</s>
      <s id="b.1CO.11.21.4">Chíkich "ántraiti" tuiniana nu chichamjain~ki Yus Niin Enentáimtuinia Núnaka uwemtikratniun wakerak Túramiayi.</s>
     </seg>
     <seg type="verse" id="b.1CO.11.22">
      <s id="b.1CO.11.22.1">Israer-shuar "aentsti Túrachminian iniakmasta, wi nekaataj" tuiniawai.</s>
      <s id="b.1CO.11.22.2">Kriaku shuarsha "ti Enentáimsam, mash pénker Jíikim turuttia wisha métek Enentáimprataj" tuiniawai.</s>
     </seg>
     <seg type="verse" id="b.1CO.11.23">
      <s id="b.1CO.11.23.1">Iikia antsu Kristu Krúsnum jarutramkamuk étsereaji.</s>
      <s id="b.1CO.11.23.2">Israer-shuarsha "ju chicham natsantaiti" tu Enentáimiainiawai.</s>
      <s id="b.1CO.11.23.3">Israer-shuarchasha "ju chicham ántraiti" tu Enentáimiainiawai.</s>
     </seg>
     <seg type="verse" id="b.1CO.11.24">
      <s id="b.1CO.11.24.1">Tura Yus achikiarma, Niiniu ajasarat tusa, Israer-shuarsha Israer-shuarchasha mai metek "Kristu Krúsnum jarutramak Yusa kakarmarincha ni nekatairincha paant iniakmasmiayi" tu Enentáimji.</s>
     </seg>
     <seg type="verse" id="b.1CO.11.25">
      <s id="b.1CO.11.25.1">"Yusa nekatairi ántraiti" tuiniawai aents, Túrasha Imiá nekas pénkeraiti.</s>
      <s id="b.1CO.11.25.2">"Yusa kakarmarisha jeatsui" tuiniawai aents, Túrasha Imiá nekas kakarmaiti.</s>
     </seg>
     <seg type="verse" id="b.1CO.11.26">
      <s id="b.1CO.11.26.1">Enentáimtumastarum yatsuru.</s>
      <s id="b.1CO.11.26.2">Yus achirmakmarme Niiniu ajastinian, tura ju nunkanam ti neka ainia Núnisan Atumíin ti neka íruntsui.</s>
      <s id="b.1CO.11.26.3">Ti akupniusha ti nankaamakusha Atumíin íruntsui.</s>
     </seg>
     <seg type="verse" id="b.1CO.11.27">
      <s id="b.1CO.11.27.1">Antsu ju nunkanam nékachua Núnis ana nuna Yus achikiuiti ti neka nuna Iniatsáartinian.</s>
      <s id="b.1CO.11.27.2">Tura ju nunkanam kakarmachua Núnis ana nunasha Yus achikiuiti kakarma nuna Iniatsáartinian.</s>
     </seg>
     <seg type="verse" id="b.1CO.11.28">
      <s id="b.1CO.11.28.1">Péejchachincha, nakitsamuncha, ántrachincha, Yus achikiuiti Ashí nankaamantu írunna nuna amuktinian.</s>
     </seg>
     <seg type="verse" id="b.1CO.11.29">
      <s id="b.1CO.11.29.1">Nújainkia chikichkisha Yusjai waantu Enentáimprachminiaiti.</s>
     </seg>
     <seg type="verse" id="b.1CO.11.30">
      <s id="b.1CO.11.30.1">Tura Yus atumin Krístujai tsanin apujtamsaiti.</s>
      <s id="b.1CO.11.30.2">Tura Kristu Enentáimtusar Yus nekas nekatainkia nekaattaji.</s>
      <s id="b.1CO.11.30.3">Kristu Enentáimtakrin Yus shiir Enentáimturmaji, pénker awajtamji, tura uwemtikramji.</s>
     </seg>
     <seg type="verse" id="b.1CO.11.31">
      <s id="b.1CO.11.31.1">Yus-Papinium yaunchu aarma Núniskete: "Shuar nankaamantu Enentáimprataj Tákunka ii Uuntri Yus Túramun wararsati."</s>
     </seg>
    </div>
    <div type="chapter" id="b.1CO.12">
     <seg type="verse" id="b.1CO.12.1">
      <s id="b.1CO.12.1.1">Wisha, yatsuru, atumiin jeamaj nui Yus-chichaman ti neka chichainia aintsan tura íwiasanak ujakchamajrume.</s>
     </seg>
     <seg type="verse" id="b.1CO.12.2">
      <s id="b.1CO.12.2.1">Tura atumjai pujakun aya chikichkiniak nekaatniun Enentáimpramjai.</s>
      <s id="b.1CO.12.2.2">Júiti: Jesukrístu, tura Jesukrístu Krúsnum jakamu.</s>
     </seg>
     <seg type="verse" id="b.1CO.12.3">
      <s id="b.1CO.12.3.1">Nékayatan kakarmachu Sapíjmiashím jearmiajrume.</s>
     </seg>
     <seg type="verse" id="b.1CO.12.4">
      <s id="b.1CO.12.4.1">Yus-Chichaman ujaakun ti neka chichainia aintsan nupetkataj tu Enentáimturchamajrume.</s>
      <s id="b.1CO.12.4.2">Antsu Yusa kakarmarincha tura ni Wakanincha paant iniakmasan Yus-Chichaman ujakmajrume.</s>
     </seg>
     <seg type="verse" id="b.1CO.12.5">
      <s id="b.1CO.12.5.1">Aentsu nekatairijiai Yus Enentáimtuschatniuiti antsu Yusa kakarmari paant nekaarum Yus Enentáimtustiniaitrume.</s>
      <s id="b.1CO.12.5.2">Nuní asamtai Yus-Chichaman tu ujakmajrume.</s>
     </seg>
     <seg type="verse" id="b.1CO.12.6">
      <s id="b.1CO.12.6.1">Túmaitiat Yusa nekatairi átsuk.</s>
      <s id="b.1CO.12.6.2">Yúsnan unuimiararujai Yusa nekatairin áujmatji.</s>
      <s id="b.1CO.12.6.3">Tura Yusa nekatairinkia aentsu nekatairi aintsachuiti.</s>
      <s id="b.1CO.12.6.4">Ju nunkanam akupin ainia nuna nekatairinchuiti Yúsnaka.</s>
      <s id="b.1CO.12.6.5">Ju nunkanam akupniuka ishichik pujus amuukachartatuak.</s>
     </seg>
     <seg type="verse" id="b.1CO.12.7">
      <s id="b.1CO.12.7.1">Yaunchu ju nunka atsain Yus iin uwemtikrampratniun Enentáimpramiayi ti shiir pujusarmi tusa.</s>
      <s id="b.1CO.12.7.2">Ju Yusa Enentáimmiari yaunchu nekanachmiayi, tura yamaikia nu nekaar áujmatji.</s>
     </seg>
     <seg type="verse" id="b.1CO.12.8">
      <s id="b.1CO.12.8.1">Ju nunkanam akupniuka nuna penké nekaacharmiayi.</s>
      <s id="b.1CO.12.8.2">Nékainiakka ii Uuntri Timiá shiira nuna, Krúsnum Máacharu aayi.</s>
     </seg>
     <seg type="verse" id="b.1CO.12.9">
      <s id="b.1CO.12.9.1">Yaunchu Yus-Papinium aarchamukait: "Shuar Yúsan aneana nuna Yus ti Shíiran susattawai.</s>
      <s id="b.1CO.12.9.2">Susattana nuka Timiá pénker asamtai shuar Wáinkiachman, antukchamuncha, Enentáimtachmancha Yus susattawai" tu aarmaiti.</s>
     </seg>
     <seg type="verse" id="b.1CO.12.10">
      <s id="b.1CO.12.10.1">Tura Yusa Wakaní ii Enentáin pujurtamuk Yus suramsattajnia nuna Yamái paant jintintramji.</s>
      <s id="b.1CO.12.10.2">Nu Wakancha imia Yus Enentáimmiancha mash nékawai.</s>
     </seg>
     <seg type="verse" id="b.1CO.12.11">
      <s id="b.1CO.12.11.1">Shuar Enentáimna nuna Chíkich shuar nekaamniakait.</s>
      <s id="b.1CO.12.11.2">Antsu aya Ní Enentáijiain nékatsuk.</s>
      <s id="b.1CO.12.11.3">Núnisan aya Yusa Wakaní Yúsnan paant nékawai.</s>
     </seg>
     <seg type="verse" id="b.1CO.12.12">
      <s id="b.1CO.12.12.1">Ju nunkanmaya aents Enentáimiainia nujai Yusna nekaachminiaiti.</s>
      <s id="b.1CO.12.12.2">Antsu Yusa Wakanin iin Súramaj nujai Yus shiir tsankatramajnia nu nekaamniaitji.</s>
     </seg>
     <seg type="verse" id="b.1CO.12.13">
      <s id="b.1CO.12.13.1">Yusa Wakaní jintintramji Yúsnan chichastinian Nii wakera aintsan.</s>
      <s id="b.1CO.12.13.2">Ni chichamen Súramji.</s>
      <s id="b.1CO.12.13.3">Túramtai ii nékamujai Yúsna étsertsuji.</s>
      <s id="b.1CO.12.13.4">Tuma asamtai imia Yusna nuka Yusjai pénker wekainia nu Jintíaji.</s>
     </seg>
     <seg type="verse" id="b.1CO.12.14">
      <s id="b.1CO.12.14.1">Yus-shuarcha Yusa Wakaníniun ántatsui ántraiti tusa.</s>
      <s id="b.1CO.12.14.2">Aya Yusa Wakaní jintintiamniaitkiui Yus-shuarcha nuna penké nekaachmin ainiawai.</s>
     </seg>
     <seg type="verse" id="b.1CO.12.15">
      <s id="b.1CO.12.15.1">Antsu Yusa Wakanin takaku Ashí mash iis, pénkera nuna nekaamniaiti.</s>
      <s id="b.1CO.12.15.2">Nii Túrana nunasha Chíkich shuar Súmamtikiachminiaiti.</s>
     </seg>
     <seg type="verse" id="b.1CO.12.16">
      <s id="b.1CO.12.16.1">Yus-Papinium yaunchu aarmaiti: "ṡYusa Enentáimmiari ya neka.</s>
      <s id="b.1CO.12.16.2">Tura Yúsan ya jintintiamniait?" tu aarmaiti.</s>
      <s id="b.1CO.12.16.3">Tuma ain iikia Yus-shuar ájinia nu, Kristu Enentáimna Núnisrik Enentáimji.</s>
     </seg>
    </div>
    <div type="chapter" id="b.1CO.13">
     <seg type="verse" id="b.1CO.13.1">
      <s id="b.1CO.13.1.1">Tura wikia, yatsuru, nuik ai atumjai pujakun Yusa Wakanín umirniun chichastinia aintsanak atumjai chichastinian tujinkiamjai.</s>
      <s id="b.1CO.13.1.2">Antsu ayash wakeramu umirin asakrumin Krístunam katsuarcharujai chichastinia aintsanak atumjai chichasmajai.</s>
     </seg>
     <seg type="verse" id="b.1CO.13.2">
      <s id="b.1CO.13.2.1">Uchi Kuírach naman ayurachminiaiti antsu aya umuntsatniuiti.</s>
      <s id="b.1CO.13.2.2">Núnisan aya Yúpichuchin ujakmajrume, itiurchat ana nu tujintiakrumin.</s>
      <s id="b.1CO.13.2.3">Tura yamaisha itiurchat ana nu tuke tujintiarme.</s>
     </seg>
     <seg type="verse" id="b.1CO.13.3">
      <s id="b.1CO.13.3.1">Tuke ayash wakeramu umirniuitrume.</s>
      <s id="b.1CO.13.3.2">Yajauch Enentáimtunaiyakrum tura katsumnaiyakrum akantramuitrume.</s>
      <s id="b.1CO.13.3.3">Nujai Páantaiti átum ayash wakeramu umirniuitrume.</s>
      <s id="b.1CO.13.3.4">Yúsnan Enentáimticharujai métek wekainiaitrume.</s>
     </seg>
     <seg type="verse" id="b.1CO.13.4">
      <s id="b.1CO.13.4.1">Atumíinkia shuar "wi Páprunuitjai" tuiniatsuk.</s>
      <s id="b.1CO.13.4.2">Chikichcha "wi Apurusnaitjai" tuiniatsuk.</s>
      <s id="b.1CO.13.4.3">Tu chichaakrum ayash wakeramu umirniuitrume.</s>
     </seg>
     <seg type="verse" id="b.1CO.13.5">
      <s id="b.1CO.13.5.1">Wátsek.</s>
      <s id="b.1CO.13.5.2">Wi Papru ti pénkeraashitiaj.</s>
      <s id="b.1CO.13.5.3">Apurussha ti pénkeraashit.</s>
      <s id="b.1CO.13.5.4">Antsu iisha aya Yusa takarniurintji.</s>
      <s id="b.1CO.13.5.5">Yus-Chicham étserkurin ii Uuntri Enentáimtuschamkuram.</s>
      <s id="b.1CO.13.5.6">Ii Uuntri takatan Chíkich Chíkich suramsamajnia nuke takasmaji.</s>
     </seg>
     <seg type="verse" id="b.1CO.13.6">
      <s id="b.1CO.13.6.1">Wi Yus-Chichaman étserkun arakan araktinia ainis takasmajai.</s>
      <s id="b.1CO.13.6.2">Apurussha entsan ukatramai.</s>
      <s id="b.1CO.13.6.3">Tura Yus nu arakan tsakatmarmai.</s>
     </seg>
     <seg type="verse" id="b.1CO.13.7">
      <s id="b.1CO.13.7.1">Arakan araana nusha, entsan ukatna nusha ántrachukait.</s>
      <s id="b.1CO.13.7.2">Antsu Yusak arakan tsakatmaru asa Ashí Túrachukait.</s>
     </seg>
     <seg type="verse" id="b.1CO.13.8">
      <s id="b.1CO.13.8.1">Arakan araana nusha, entsan ukatna nusha métek ainiawai.</s>
      <s id="b.1CO.13.8.2">Túmaitkiuisha takasmajai métek Yus akiktatui.</s>
      <s id="b.1CO.13.8.3">Pénker takasmatainkia pénker akiktatui.</s>
     </seg>
     <seg type="verse" id="b.1CO.13.9">
      <s id="b.1CO.13.9.1">Wisha Apurussha Yusa takatri mai tsaninkiar takaaji.</s>
      <s id="b.1CO.13.9.2">Tura Yus Atumí Enentáin takaakui atumsha Yusa Núnkea aintsaitrume.</s>
      <s id="b.1CO.13.9.3">Jeasha Enentáimpramniaiti.</s>
      <s id="b.1CO.13.9.4">Yus atumjai takaak Jeá jeamtinia aintsan takaawai.</s>
     </seg>
     <seg type="verse" id="b.1CO.13.11">
      <s id="b.1CO.13.11.1">Jea jeamainiak, emka uunt kaya Nunká init ikiursar kaki awajsatin ainiawai.</s>
      <s id="b.1CO.13.11.2">Tura nuyanka nu kayanam ekeniar Júkitniuiti jea wewe Atí tusa.</s>
      <s id="b.1CO.13.11.3">Wikia Jeá jeammin ti unuiniamiarua aintsanak uunt kaya Nunká emka ikiustinian nekaan, Núnisnak Jesukrístunun emka ujakmajrume.</s>
      <s id="b.1CO.13.11.4">Tura Jesukrístu uunt kaya kaki ikiusma ainis asa Nínkiti nui jea ekenkatin.</s>
      <s id="b.1CO.13.11.5">Iis, Ashí Enentáimtustinia nankaamas Jesukrístu Enentáimtustiniaiti.</s>
      <s id="b.1CO.13.11.6">Nu asamtai Jesukrístunun emka ujakmajrume.</s>
      <s id="b.1CO.13.11.7">Yus nuna etserkatniun tsankatrukuiti.</s>
      <s id="b.1CO.13.11.8">Wi emka, uunt kaya ikiursatniua aintsan, Jesukrístunun ujakmajrume.</s>
      <s id="b.1CO.13.11.9">Tura nuyanka Chíkich shuar ekeniar jeammin ainiawai.</s>
      <s id="b.1CO.13.11.10">Tura anearti pénker jeamtinian.</s>
     </seg>
     <seg type="verse" id="b.1CO.13.12">
      <s id="b.1CO.13.12.1">Tura jea jeamainiak nii wakerak pénker ana nujai jeamminiaiti.</s>
      <s id="b.1CO.13.12.2">Nii pénker jeamtinian wakerak kurijiaisha, Kuítjaisha, Shíirmach kayajaisha jeamminiaiti.</s>
      <s id="b.1CO.13.12.3">Chíkich jeamkuka numijiaisha, kenkujaisha, nukajaisha jeamminiaiti.</s>
      <s id="b.1CO.13.12.4">Núnisan shuar Yúsnan takaak pénker takasminiaiti Túrasha Nánkamas takasminiaiti.</s>
     </seg>
     <seg type="verse" id="b.1CO.13.13">
      <s id="b.1CO.13.13.1">Tura amuukatin tsawant jeakui Ashí ni takatri paant átatui.</s>
      <s id="b.1CO.13.13.2">Nu tsawantaisha Yúsaiya ji átatui tura nu jisha ni takatri pénkera nunasha tura yajauchia nunasha nekapsattawai.</s>
     </seg>
     <seg type="verse" id="b.1CO.13.14">
      <s id="b.1CO.13.14.1">Tura shiir jeamuka tura nu jeasha esaachmatainkia shiir akinkiattawai.</s>
     </seg>
     <seg type="verse" id="b.1CO.13.15">
      <s id="b.1CO.13.15.1">Antsu Nánkamas jeamuka imianinki jiniumia uwemprattawai, tura ni jeamma esaa penké atsuttawai.</s>
     </seg>
     <seg type="verse" id="b.1CO.13.16">
      <s id="b.1CO.13.16.1">Enentáimpratarum.</s>
      <s id="b.1CO.13.16.2">Yusa Wakaní Atumíin Pujá asamtai Yusa Jee ajasuram nu nékatsrumek.</s>
     </seg>
     <seg type="verse" id="b.1CO.13.17">
      <s id="b.1CO.13.17.1">Shuar Yusa Jeen émeseakuinkia Yus nu shuaran emesrattawai.</s>
      <s id="b.1CO.13.17.2">Yusa Jeenka Timiá shiir asamtai Túrattawai.</s>
      <s id="b.1CO.13.17.3">Nu Jea atumketrume.</s>
     </seg>
     <seg type="verse" id="b.1CO.13.18">
      <s id="b.1CO.13.18.1">Ju nunkanmayan unuimiarua Núnisrum "ti nekaitjai" tu Enentáimtumasrum ananmamawairap.</s>
      <s id="b.1CO.13.18.2">Antsu ju nunkanmayan nékachu ainis ajas Yúsnan ti shiir Unuimiártiniaiti.</s>
     </seg>
     <seg type="verse" id="b.1CO.13.19">
      <s id="b.1CO.13.19.1">Ju nunkanmaya aents nékainia nuna Yus "ántraiti" tawai.</s>
      <s id="b.1CO.13.19.2">Yus-Papinium aarmaiti: "Ju nunkanmayan unuimiarun ni Enentáimmiajain Yus sumamtikiattawai."</s>
     </seg>
     <seg type="verse" id="b.1CO.13.20">
      <s id="b.1CO.13.20.1">Tura nu arantcha aarmaiti: "Uunt Yuska "unuimiaru Enentáimmiancha penké ántraiti" tawai."</s>
     </seg>
     <seg type="verse" id="b.1CO.13.21">
      <s id="b.1CO.13.21.1">Tuma asamtai "Páprunuitjai Tárumna nusha, "Apurusnaitjai", tura "Pítrunuitjai" Tárumna nusha ántar Enentáimprume, nii aya aents ásarmatai.</s>
      <s id="b.1CO.13.21.2">Tu Enentáimprarum warasairap.</s>
      <s id="b.1CO.13.21.3">Antsu nekaatarum.</s>
      <s id="b.1CO.13.21.4">Ashí írunna nu atumin yainmaktiniaiti.</s>
     </seg>
     <seg type="verse" id="b.1CO.13.22">
      <s id="b.1CO.13.22.1">Páprusha, Apurussha, Pítrusha, ju nunkanmayasha, iwiaakmasha, Jákatniusha, Yamái írunna nusha, ukunam átatna nusha, mash atumniaiti shiir yainmaktin.</s>
     </seg>
     <seg type="verse" id="b.1CO.13.23">
      <s id="b.1CO.13.23.1">Atumsha Krístunuitrume, tura Krístusha Yúsnaiti.</s>
     </seg>
    </div>
    <div type="chapter" id="b.1CO.14">
     <seg type="verse" id="b.1CO.14.1">
      <s id="b.1CO.14.1.1">Júnisan Ashí shuar Enentáimturmastiniaitji.</s>
      <s id="b.1CO.14.1.2">Iikia aya Kristu Yáintrintji.</s>
      <s id="b.1CO.14.1.3">Kristu akatramurintji Yusna yaunchu nekaachma ana nu Yamái etserkatin.</s>
     </seg>
     <seg type="verse" id="b.1CO.14.2">
      <s id="b.1CO.14.2.1">Wátsek, akatramuka Tána nujai métek umiktiniaiti.</s>
     </seg>
     <seg type="verse" id="b.1CO.14.4">
      <s id="b.1CO.14.4.1">Wi umikmancha umikchamuncha ii Uuntri Kristu nékawai.</s>
      <s id="b.1CO.14.4.2">Atum Enentáimturarmena nusha tura Chíkich aents Enentáimturainia nusha Wíjiainkia ántraiti.</s>
      <s id="b.1CO.14.4.3">Imia Wíkisha nekamatsjai.</s>
      <s id="b.1CO.14.4.4">Kame winia tunaarun penké Wáintsujai tura aya nujai "pénkeraitjai" Tíchamniaitjai.</s>
      <s id="b.1CO.14.4.5">Ninki Yus iirui.</s>
     </seg>
     <seg type="verse" id="b.1CO.14.5">
      <s id="b.1CO.14.5.1">Tsawant jeamtai ii Uuntri Kristu atak Tátatui.</s>
      <s id="b.1CO.14.5.2">Tura Ashí Yamái kiritniunam uukma nuna tura shuar Ashí Enentáimprarma nunasha paant awajsattawai.</s>
      <s id="b.1CO.14.5.3">Nu tsawant jeatsain shuar umikiuashit tusarum Enentáimtusairap.</s>
      <s id="b.1CO.14.5.4">Tura nu tsawantai Yus Ashí pénker umikiarun shiir awajsattawai.</s>
      <s id="b.1CO.14.5.5">Pénker umikiuncha ishichik umikiuncha takasmajai métek Yus shiir awajsattawai.</s>
     </seg>
     <seg type="verse" id="b.1CO.14.6">
      <s id="b.1CO.14.6.1">Atum "Ju shuar pénkeraiti tura Chíkich pénkerchaiti" tu Akannáirarum penké Tíchatniuitrume, yatsuru.</s>
      <s id="b.1CO.14.6.2">Nuka paant Atí tusan "Atum "Wi Páprunuitjai" tura "Wi Apurusnaitjai" Tíirap" tajai.</s>
      <s id="b.1CO.14.6.3">Antsu aya Yus-Papinium aarmajai métek Enentáimsatarum.</s>
     </seg>
     <seg type="verse" id="b.1CO.14.7">
      <s id="b.1CO.14.7.1">Ameka Chíkich shuarjai méteketme.</s>
      <s id="b.1CO.14.7.2">Tura Ashí takakmena nusha Yus amasmaiti.</s>
      <s id="b.1CO.14.7.3">Tura Yus amasu asamtai ṡitiurak áminiukea aintsam nujai nankaamantu ajai tu Enentáimtumam?</s>
     </seg>
     <seg type="verse" id="b.1CO.14.8">
      <s id="b.1CO.14.8.1">ṡTi Kuítrinniua aintsan tura Ashí takakua aintsan Enentáimtsurmek.</s>
      <s id="b.1CO.14.8.2">Iin nankaakarum uunt Kapitián ajasua aintsan Enentáimtsurmek?</s>
      <s id="b.1CO.14.8.3">Nekas uunt Kapitián ajasrumka maak.</s>
      <s id="b.1CO.14.8.4">Nuinkia iisha atumjai akupkaintji.</s>
     </seg>
     <seg type="verse" id="b.1CO.14.9">
      <s id="b.1CO.14.9.1">Chíkich shuar mash nankaamantu ainis ainiakuisha Yus iin ni akatramurin Ashí Amúamunam apujtamsaitji.</s>
      <s id="b.1CO.14.9.2">Tu Enentáimpramniaiti.</s>
      <s id="b.1CO.14.9.3">"Yajauch ainiawai, Máatái" tu pujurtamji shuar.</s>
      <s id="b.1CO.14.9.4">Tura Yusa suntarisha Ashí Juyá shuarsha iin iistai tusar Káutramkaitji.</s>
     </seg>
     <seg type="verse" id="b.1CO.14.10">
      <s id="b.1CO.14.10.1">Iikia atumjai jeatsji.</s>
      <s id="b.1CO.14.10.2">Kristu shuari asakrin nékachua ainis Enentáimturmaji shuar.</s>
      <s id="b.1CO.14.10.3">Atum antsu Krístunam Tí nékachuashitrum.</s>
      <s id="b.1CO.14.10.4">Iikia kakarmachuitji.</s>
      <s id="b.1CO.14.10.5">Atum Timiá kakarmaitrume.</s>
      <s id="b.1CO.14.10.6">Atumka ti penkeraitrume.</s>
      <s id="b.1CO.14.10.7">Antsu iikia Muíjtiaintji.</s>
     </seg>
     <seg type="verse" id="b.1CO.14.11">
      <s id="b.1CO.14.11.1">Tuke yamaisha tsukamaji, kitiamaji, entsartin atsumaji.</s>
      <s id="b.1CO.14.11.2">Katsumpramji.</s>
      <s id="b.1CO.14.11.3">Jeasha atsumaji.</s>
     </seg>
     <seg type="verse" id="b.1CO.14.12">
      <s id="b.1CO.14.12.1">Ii ewejéjai takaakur ti Pimpíaji.</s>
      <s id="b.1CO.14.12.2">Shuar katsekramainiaji Túrasha iikia shiir chichamjai aiyaji.</s>
      <s id="b.1CO.14.12.3">Itiurchat awajtamainiakuisha katsunteaji.</s>
     </seg>
     <seg type="verse" id="b.1CO.14.13">
      <s id="b.1CO.14.13.1">Tsanumprutmakrincha tuke shiir chichaaji.</s>
      <s id="b.1CO.14.13.2">Tsuata aintsarik tuke yamaisha Ashí yajauchia Núnisan ajapramatniun Enentáimturmainiaji.</s>
     </seg>
     <seg type="verse" id="b.1CO.14.14">
      <s id="b.1CO.14.14.1">Atumin aya iniatsaartajtsan Juní aattsujrume.</s>
      <s id="b.1CO.14.14.2">Antsu winia aneamu uchirua aintsan jintintjarme.</s>
     </seg>
     <seg type="verse" id="b.1CO.14.15">
      <s id="b.1CO.14.15.1">Atumin Yus-Chichaman ujaakun Yus-shuar ajastinian unuiniamjarme.</s>
      <s id="b.1CO.14.15.2">Nujai Jesukrístu Enentáimtakrumin Atumí Aparía aintsan ajasmajai.</s>
      <s id="b.1CO.14.15.3">Chíkich shuar Krístunun Jintintrámatin Timiá Untsurí ákuisha aya wiki Atumí Aparíntjai.</s>
     </seg>
     <seg type="verse" id="b.1CO.14.16">
      <s id="b.1CO.14.16.1">Tuma asamtai wi wekaajna aintsan wekasatarum atumsha.</s>
     </seg>
     <seg type="verse" id="b.1CO.14.17">
      <s id="b.1CO.14.17.1">Nu Túratarum tusan winia aneamu uchirun Timiutéun akuptukmajrume.</s>
      <s id="b.1CO.14.17.2">Niisha ii Uuntri Krístun Enentáimtamunam winia uchiruiti tura Krístun Enentáimtak tuke shiir wekaawai.</s>
      <s id="b.1CO.14.17.3">Túrasha wi Krístujai wekaamun ataksha Enentáimtikramprattawai.</s>
      <s id="b.1CO.14.17.4">Núiti Ashí Yus-shuarnum wena Jintíajna nuka.</s>
     </seg>
     <seg type="verse" id="b.1CO.14.18">
      <s id="b.1CO.14.18.1">Papru yamaikia iraishtatui Enentáimturainiak Chíkich Chíkich nankaamantuitjai tu Enentáimtumainiawai.</s>
     </seg>
     <seg type="verse" id="b.1CO.14.19">
      <s id="b.1CO.14.19.1">Antsu Yus wakerakuinkia Wárik iitjam tusan wakerajai.</s>
      <s id="b.1CO.14.19.2">Nuinkia nankaamantu chichamen antukchattajai antsu Wátskea, ni Túramurisha Iistái.</s>
     </seg>
     <seg type="verse" id="b.1CO.14.20">
      <s id="b.1CO.14.20.1">Yus akupeana Nú shuar aya Chíchainiatsui antsu Yusa kakarmarin iniaktuiniawai.</s>
     </seg>
     <seg type="verse" id="b.1CO.14.21">
      <s id="b.1CO.14.21.1">Wátsek, ṡWarí Enentáimprum?</s>
      <s id="b.1CO.14.21.2">Atum tuke Núnisan Enentáimkiurminkia wi winin Asutiátniuitjarme.</s>
      <s id="b.1CO.14.21.3">Tura pénker Enentáimkiurminkia, aneakun shiir chichasminiaitjarme. ṡAtumsha Túa wakerarum?</s>
     </seg>
    </div>
    <div type="chapter" id="b.1CO.15">
     <seg type="verse" id="b.1CO.15.1">
      <s id="b.1CO.15.1.1">Atumíin shuar ti Tunáa tura awai.</s>
      <s id="b.1CO.15.1.2">Ju Yamái Ashí nekanaiti.</s>
      <s id="b.1CO.15.1.3">Nu shuar ni Aparí nuwé achikiuiti.</s>
      <s id="b.1CO.15.1.4">Timia tunaaka nu tsanirmamu Yus-shuarchanumsha atsawai.</s>
     </seg>
     <seg type="verse" id="b.1CO.15.2">
      <s id="b.1CO.15.2.1">ṡNu tunaajaisha tuke nankaamantu Enentáimprumek?</s>
      <s id="b.1CO.15.2.2">Antsu uuttiniaitrume.</s>
      <s id="b.1CO.15.2.3">Nu shuar Tunáa Túraka Atumíinia akankatniuiti.</s>
     </seg>
     <seg type="verse" id="b.1CO.15.3">
      <s id="b.1CO.15.3.1">Ayashur pujachkuisha wi nui Pujáa aintsan nuna tunaarin paant nekaamjai, tura Asutiátniuiti tajai.</s>
     </seg>
     <seg type="verse" id="b.1CO.15.4">
      <s id="b.1CO.15.4.1">Tuma asamtai átum Káunkakrumin ii Uuntri Jesukrístu kakarmarijiai tura wi nui Pujáa aintsanak, ii Uuntri Jesukrístu kakarmarijiai</s>
     </seg>
     <seg type="verse" id="b.1CO.15.5">
      <s id="b.1CO.15.5.1">nu shuar uunt iwianchnum surunkatniuiti ni ayashi wakeramuri amukati tusa.</s>
      <s id="b.1CO.15.5.2">Nujai ni wakani uwemprattawai ii Uuntri Jesukrístu Támatai.</s>
     </seg>
     <seg type="verse" id="b.1CO.15.6">
      <s id="b.1CO.15.6.1">"Iikia pénkeraitji" Tárumna nu ántraiti, Tunáa Atumíin tuke akui.</s>
      <s id="b.1CO.15.6.2">Iis, "Karía ishichik yuminnium enketam mash karimtiktsuk" tiniu ainiawai.</s>
      <s id="b.1CO.15.6.3">Núnis átatui ju tunaajai.</s>
     </seg>
     <seg type="verse" id="b.1CO.15.7">
      <s id="b.1CO.15.7.1">Tuma asamtai nu Karía ukartarum yajauch awajturmasaij tusarum.</s>
      <s id="b.1CO.15.7.2">Núnisrum ju tunaanumia kanakrum pénker átatrume.</s>
      <s id="b.1CO.15.7.3">Yaunchu Enentái Karía Núnis amuukatniuiti.</s>
      <s id="b.1CO.15.7.4">Ashí yamarmak yuminia aintsan ajasuitrume.</s>
      <s id="b.1CO.15.7.5">Tanta wakapruachusha Enentáimpratai.</s>
      <s id="b.1CO.15.7.6">Israer-shuar paskua nampernum aya wakapruachu tantan yuu ainiawai.</s>
      <s id="b.1CO.15.7.7">Atumí tunaari atsakui atumsha nu Námper-tantaa aintsar pénker ajasuitrume.</s>
      <s id="b.1CO.15.7.8">Paskua nampertincha Israer-shuar murikiun main ainiawai.</s>
      <s id="b.1CO.15.7.9">Núnisan Kristu jaka ii murikria ainis ajasuiti.</s>
     </seg>
     <seg type="verse" id="b.1CO.15.8">
      <s id="b.1CO.15.8.1">Tuma asamtai iisha paskua Námper Nájanku pujakur tuke Núnisan shiir wekasatniuitji.</s>
      <s id="b.1CO.15.8.2">Tuma asamtai Ashí yajauch tunaasha írunna nuka Karía yaunchu nawamua aintsankete.</s>
      <s id="b.1CO.15.8.3">Nuka atsutniuiti.</s>
      <s id="b.1CO.15.8.4">Antsu nekas ana nuka shiir Enentáimsar wekasatniuitji.</s>
      <s id="b.1CO.15.8.5">Nuka yuminia aintsankete.</s>
     </seg>
     <seg type="verse" id="b.1CO.15.9">
      <s id="b.1CO.15.9.1">Nuik papin aatramajrumna nui "Tsanirma shuarjainkia iischatniuitrume" Tímiajrume.</s>
     </seg>
     <seg type="verse" id="b.1CO.15.10">
      <s id="b.1CO.15.10.1">Ju nunkanam Yus-shuarchaka aya tsanirma, aya kuitniak ikiauwin, aya kasak, aya ántar-yusan tikishmatin ainiatsuk.</s>
      <s id="b.1CO.15.10.2">Nú shuarjainkia penké iischatniuitkiurmeka ju nunkanmaya Jíinkintrume.</s>
      <s id="b.1CO.15.10.3">Núnaka Tátsujai.</s>
     </seg>
     <seg type="verse" id="b.1CO.15.11">
      <s id="b.1CO.15.11.1">Antsu wi Tájana nu Júiti, Shuar "Yus-shuaraitjai" Tákunka tura Tunáa Túriniaitkuinkia niijiai iischatniuitrume.</s>
      <s id="b.1CO.15.11.2">Tsanirmasha, Kuítian ikiauwincha, ántar-yusan tikishmatniusha, tsanumniusha, nampencha, kasasha "Yus-shuaraitjai" Tákuinkia iischatniuitrume.</s>
      <s id="b.1CO.15.11.3">Penké niijiai Yurumáshtiniaitrume.</s>
     </seg>
     <seg type="verse" id="b.1CO.15.13">
      <s id="b.1CO.15.13.1">Yus-shuarcha tunaari pachischatniuitjai.</s>
      <s id="b.1CO.15.13.2">Yus Núnaka iistatui.</s>
      <s id="b.1CO.15.13.3">Atumka antsu Atumíin Yus-shuar ainia nuna tunaari iistiniaitrume.</s>
      <s id="b.1CO.15.13.4">Tuma asamtai nu shuar tunaarintin Atumíiya akankatarum.</s>
     </seg>
    </div>
    <div type="chapter" id="b.1CO.16">
     <seg type="verse" id="b.1CO.16.1">
      <s id="b.1CO.16.1.1">Yus-shuarka Chíkich Yus-shuarjai itiurchat pujakka Kapitiánjai chichas iwiarashtiniaiti Yus-shuarcha asamtai.</s>
      <s id="b.1CO.16.1.2">Antsu Yus-shuar írunna nujai iwiarati.</s>
     </seg>
     <seg type="verse" id="b.1CO.16.2">
      <s id="b.1CO.16.2.1">Enentáimpratarum.</s>
      <s id="b.1CO.16.2.2">Amuukatin tsawantai Yus-shuarka Ashí ju nunkanmaya shuara tunaari mash nekaawartatui.</s>
      <s id="b.1CO.16.2.3">Tura Ashí Tunáa nekaatniuitkiurmeka itiur Yúpichuchia nu nekaashtatrum.</s>
     </seg>
     <seg type="verse" id="b.1CO.16.3">
      <s id="b.1CO.16.3.1">Nu arantcha Yusa suntari Túramurisha nekaattaji pénkerashit tusar~i.</s>
      <s id="b.1CO.16.3.2">Nayaimpiniam Túrawarma nekaatniuitkiurkia itiura ju nunkanmaya nu tujinkiattaj~i.</s>
     </seg>
     <seg type="verse" id="b.1CO.16.4">
      <s id="b.1CO.16.4.1">Pai, itiurchat ákuinkia Yus-shuar penké tujintiainiana nujai iwiaratarum antsu.</s>
     </seg>
     <seg type="verse" id="b.1CO.16.5">
      <s id="b.1CO.16.5.1">Natsaruk tusan nuna Tájarme.</s>
      <s id="b.1CO.16.5.2">Warí, ṡAtumíini chikichkisha atsawak ni yachi itiurchatri pénker iwiaramnia?</s>
     </seg>
     <seg type="verse" id="b.1CO.16.6">
      <s id="b.1CO.16.6.1">ṡUrukamtai Yus-shuar ni yachijiai itiurchat pujakka Yus-shuarchanum wea iwiaratniun?</s>
     </seg>
     <seg type="verse" id="b.1CO.16.7">
      <s id="b.1CO.16.7.1">Atumí itiurchatri kapitiannium jukirmeka nujainkia átum tujinkiamu Páantaiti.</s>
      <s id="b.1CO.16.7.2">Natsantchakait.</s>
      <s id="b.1CO.16.7.3">Itiurchat ana nusha ṡurukamtai antsu katsuntram Asakáatsum?</s>
      <s id="b.1CO.16.7.4">Kasamkamusha ṡurukamtai katsuntram Asakáatsum?</s>
     </seg>
     <seg type="verse" id="b.1CO.16.8">
      <s id="b.1CO.16.8.1">Antsu átumka Nuámtak yachijiai itiurchat Awajnáiyarme tura Kasárnáiyarme.</s>
     </seg>
     <seg type="verse" id="b.1CO.16.9">
      <s id="b.1CO.16.9.1">Tunáa Túrinkia Yus akupeamunam pachiinkiachmin ainia nu nékatsrumek.</s>
      <s id="b.1CO.16.9.2">Anannawairap.</s>
      <s id="b.1CO.16.9.3">Ashí tsanirma nusha, ántar-yusan tikishmatniusha, nuamtak aishmanjai tsanirmasha,</s>
     </seg>
     <seg type="verse" id="b.1CO.16.10">
      <s id="b.1CO.16.10.1">kasasha, Ashí Kuítian ikiauwincha, nampencha, tsanumniusha, yajauch chichainia nusha, Chíkich shuaran anankawar atantin ainia nusha Yus akupeamunma Nuí penké wayashtin ainiawai.</s>
     </seg>
     <seg type="verse" id="b.1CO.16.11">
      <s id="b.1CO.16.11.1">Atumíiyasha Chíkich Chíkich nuna Túrin armai.</s>
      <s id="b.1CO.16.11.2">Tura yamaikia ii Uuntri Jesusa kakarmarijiaisha tura ii Yusri Wakani kakarmarijiai atumi Enentái shiir ajasuiti, atumsha Yusna ajasurme, tura tuke pénker ajasurme.</s>
     </seg>
     <seg type="verse" id="b.1CO.16.12">
      <s id="b.1CO.16.12.1">"Ashí Túramniaitjai" tiniu ainiawai tura nekasaiti.</s>
      <s id="b.1CO.16.12.2">Tuma ain mash Yáinkiashtatui pénker wekasatniun.</s>
      <s id="b.1CO.16.12.3">Nekas Ashí Túramniaitjai tura Nánkamas Túratniujai nupetnakchattajai.</s>
     </seg>
     <seg type="verse" id="b.1CO.16.13">
      <s id="b.1CO.16.13.1">Junasha tiniu ainiawai: "Apatuk wakejainchu tura wake apatkujainchu mai ántraiti."</s>
      <s id="b.1CO.16.13.2">Apatkujai wakesha nekas mai metek Enentáimpratin ainiawai tura Yus mai metek amuktatui.</s>
      <s id="b.1CO.16.13.3">Núnisan ii ayashi ii Uuntri Krístunuiti tura Kristu ii ayashi nérenniuiti.</s>
      <s id="b.1CO.16.13.4">Tuma asamtai ii Ayashíjiai tsanirmashtiniaiti.</s>
     </seg>
     <seg type="verse" id="b.1CO.16.14">
      <s id="b.1CO.16.14.1">Tura Yus ii Uuntri Jesusan iniantkimia Núnisan ii Ayashíncha nu kakarmarijiai iniantkittiawai.</s>
     </seg>
     <seg type="verse" id="b.1CO.16.15">
      <s id="b.1CO.16.15.1">Ashí ii ayashiin Kristu Ayashímkiaiti. ṡNu átumka nékatsrumek?</s>
      <s id="b.1CO.16.15.2">Winia ayashrusha Kristu Ayashíiya asamtai ṡitiurak nuna Tsanirí Ayashín najanattaj?</s>
      <s id="b.1CO.16.15.3">Penké Túrachminiaitjai.</s>
     </seg>
     <seg type="verse" id="b.1CO.16.16">
      <s id="b.1CO.16.16.1">Kame ṡjusha nékatsrumek?</s>
      <s id="b.1CO.16.16.2">Aishman tsanirijiai tsaninkiar chikichik ayashtinia ainis ajainiawai.</s>
      <s id="b.1CO.16.16.3">Núnisan Yus-Papinium aarmaiti: Mai chikichik ayashtinia ainis ajasartatui.</s>
     </seg>
     <seg type="verse" id="b.1CO.16.17">
      <s id="b.1CO.16.17.1">Tura shuar ii Uuntri Krístujai tsaninkia mai Chikichík wakantin ajainiawai.</s>
     </seg>
     <seg type="verse" id="b.1CO.16.18">
      <s id="b.1CO.16.18.1">Tuma asamtai tsanirmatniunmaya Yajáyan wainkiarum tsékentiarum.</s>
      <s id="b.1CO.16.18.2">Chíkich Tunáa írunna nu ii Ayashínkia ti yajauch awajeatsui.</s>
      <s id="b.1CO.16.18.3">Túrasha shuar tsanirmakka Ní ayashiniak yajauch awajeawai.</s>
     </seg>
     <seg type="verse" id="b.1CO.16.19">
      <s id="b.1CO.16.19.1">Yusa Wakaní ame Enentáimin pujurtamu asamtai, ame ayashim ni jeente.</s>
      <s id="b.1CO.16.19.2">Nu Wakanínkia Yus amasuiti. ṡNuka nékatsrumek?</s>
      <s id="b.1CO.16.19.3">Tuma asamtai ame ayashmi nérenchaitme.</s>
     </seg>
     <seg type="verse" id="b.1CO.16.20">
      <s id="b.1CO.16.20.1">Kristu numpejai sumakma asamtai, ayashmisha wakanmisha Yusna ainiawai.</s>
      <s id="b.1CO.16.20.2">Yusna asamtai ayashmijiai pénker Túratniuitme, Yus shiir Awájnástí tusam.</s>
     </seg>
    </div>
    <div type="chapter" id="b.1CO.17">
     <seg type="verse" id="b.1CO.17.1">
      <s id="b.1CO.17.1.1">Ayu.</s>
      <s id="b.1CO.17.1.2">Atum aatrurmarmena nuna yamaikia ujaktajrume.</s>
      <s id="b.1CO.17.1.3">Shuar nuatteachkusha pénkeraiti.</s>
     </seg>
     <seg type="verse" id="b.1CO.17.2">
      <s id="b.1CO.17.2.1">Tura ti tsanirmatniun Enentáimtuinia ásar Ashí aishman Ní nuwenak nuatkati tura Ashí nuwa Ní aishrinin iniumkati.</s>
     </seg>
     <seg type="verse" id="b.1CO.17.3">
      <s id="b.1CO.17.3.1">Aishmansha ni aishri asa nuwen Túratniua nuna umiktiniaiti.</s>
      <s id="b.1CO.17.3.2">Núnisan nuwasha ni nuwe asa ni aishrin Túratniua nuna umiktiniaiti.</s>
     </seg>
     <seg type="verse" id="b.1CO.17.4">
      <s id="b.1CO.17.4.1">Núwaka ninki ni Ayashí nérenniuchuiti, antsu ni aishriniuiti.</s>
      <s id="b.1CO.17.4.2">Núnisan aishmansha ninki ni Ayashí nérenniuchuiti, antsu ni nuwénuiti.</s>
     </seg>
     <seg type="verse" id="b.1CO.17.5">
      <s id="b.1CO.17.5.1">Ni ayashi suritnaikiashtin ainiawai.</s>
      <s id="b.1CO.17.5.2">Tura mai itit awajnaitsuk Yus áujsatin wakeruiniak ishichik tsawant kanakmin ainiawai.</s>
      <s id="b.1CO.17.5.3">Tura nuinkia atak tsanin pujustin ainiawai.</s>
      <s id="b.1CO.17.5.4">Túracharmatainkia uunt iwianch, Satanás, tunaanum iniartinian útsutkattawai katsuntratniun tujintiakui.</s>
     </seg>
     <seg type="verse" id="b.1CO.17.6">
      <s id="b.1CO.17.6.1">Ayu.</s>
      <s id="b.1CO.17.6.2">Tura nuna aarayatan Nújainkia "Ashí shuar Páchitsuk nuatkatniuiti" Tátsujai.</s>
      <s id="b.1CO.17.6.3">Nuatkatniuitkiumka pénkeraiti.</s>
     </seg>
     <seg type="verse" id="b.1CO.17.7">
      <s id="b.1CO.17.7.1">Túramtai "Ashí wijiai métek nuatkachuitkiuinkia maak ainti" tajai.</s>
      <s id="b.1CO.17.7.2">Tura Yus Ashí shuaran Imiá métek najanachuiti.</s>
      <s id="b.1CO.17.7.3">Chikichan nuatkatniun Súsaiti, tura chikichan Yúpichuch katsuntratniun Súsaiti.</s>
     </seg>
     <seg type="verse" id="b.1CO.17.8">
      <s id="b.1CO.17.8.1">Natsancha wajencha juna Tájai, "Wijiai métek nuattsuk pujusrumka pénkeraiti."</s>
     </seg>
     <seg type="verse" id="b.1CO.17.9">
      <s id="b.1CO.17.9.1">Tura katsuntratniun tujinkiarka nuatkarti.</s>
      <s id="b.1CO.17.9.2">Ti katsuntrachmin nekapeakum nuatkatin pénkeraiti.</s>
     </seg>
     <seg type="verse" id="b.1CO.17.10">
      <s id="b.1CO.17.10.1">Nuatnaikiarun antsu Tájai, "Nuwa nuatkamuka ni aishrin ikiukchatniuiti" tajai.</s>
      <s id="b.1CO.17.10.2">Núnaka ii Uuntri Kristu akupkaiti aya winia chichampruchuiti.</s>
     </seg>
     <seg type="verse" id="b.1CO.17.11">
      <s id="b.1CO.17.11.1">Túramtai ni aishrin ikiukkia ninki atak nuatnatsuk Pujustí tura tsanin pujustinian wakerakka ataksha ni aishriin waketkiti.</s>
      <s id="b.1CO.17.11.2">Núnisan aishmansha ni nuwen ajapashtiniaiti.</s>
     </seg>
     <seg type="verse" id="b.1CO.17.12">
      <s id="b.1CO.17.12.1">Chíkich shuaran juna Tájai wikia, ii Uuntri Kristu juna akupkachuiti.</s>
      <s id="b.1CO.17.12.2">Yus-shuara nuwenka Yus-shuarchaitkiunka tura ni aishrijiai pujustinian wakerakka pénkeraiti; ajapashtiniaiti, Tájai.</s>
     </seg>
     <seg type="verse" id="b.1CO.17.13">
      <s id="b.1CO.17.13.1">Núnisan Yus-shuara aishri Yus-shuarchaitkiunka tura ni nuwejai pujustinian wakerakka pénkeraiti; ikiukchatniuiti.</s>
     </seg>
     <seg type="verse" id="b.1CO.17.14">
      <s id="b.1CO.17.14.1">Nu nuwaka "Yus-shuarchajai tsanin pujakun Yusjai yajauch ajastatjai" tu Enentáimprashtiniaiti.</s>
      <s id="b.1CO.17.14.2">Antsu nii Yus-shuar asamtai ni aishri niijiai Pujá asa pénker ajasminiaiti Yusjai.</s>
      <s id="b.1CO.17.14.3">Núnisan Núwaka Yus-shuarchaitiat ni aishri Yus-shuaraitkiuinkia niijiai tsanin Pujá asa pénker ajasminiaiti Yusjai.</s>
      <s id="b.1CO.17.14.4">Núnisan ni Uchirísha pénker ajasmin ainiawai Yusjai.</s>
      <s id="b.1CO.17.14.5">Núnischaitkiuinkia ni Uchirí Yus-shuarcha Uchiría aintsar ainti.</s>
     </seg>
     <seg type="verse" id="b.1CO.17.15">
      <s id="b.1CO.17.15.1">Tura aishmansha nuwasha Yus-shuarcha ana nu kanaktinian wakerakka Túrati.</s>
      <s id="b.1CO.17.15.2">Yus-shuar nujai ankantaiti.</s>
      <s id="b.1CO.17.15.3">Núnisan asati.</s>
      <s id="b.1CO.17.15.4">Tuke Máaniaktinian Yus nakitramaji.</s>
     </seg>
     <seg type="verse" id="b.1CO.17.16">
      <s id="b.1CO.17.16.1">ṡNúwaka ni aishri Yus-shuar ajastatna nuna nekas nékawak.</s>
      <s id="b.1CO.17.16.2">Tura aishmansha ni nuwe Yus-shuar ajastatna nuna nekas nékawak?</s>
      <s id="b.1CO.17.16.3">Yus-shuarcha nuka wétinia wakerakka Wetí.</s>
     </seg>
     <seg type="verse" id="b.1CO.17.17">
      <s id="b.1CO.17.17.1">Wátsek.</s>
      <s id="b.1CO.17.17.2">Shuarka Yus-shuar ajaska Yus niin najanama aintsan tuke átiniaiti.</s>
      <s id="b.1CO.17.17.3">Pujumia aintsan pujusminiaiti.</s>
      <s id="b.1CO.17.17.4">Núnaka Ashí Yus-shuarnum akupeajai.</s>
     </seg>
     <seg type="verse" id="b.1CO.17.18">
      <s id="b.1CO.17.18.1">Iis, Yus-shuar ajasuka Israer-shuaraitkiunka tuke Israer-shuar Atí.</s>
      <s id="b.1CO.17.18.2">Tura Israer-shuarchaitkiunka Israer-shuar ajastin Enentáimprashtiniaiti.</s>
     </seg>
     <seg type="verse" id="b.1CO.17.19">
      <s id="b.1CO.17.19.1">Israer-shuaraitkiumsha tura Israer-shuarchaitkiumsha nuka Enentáimtuschatniuiti.</s>
      <s id="b.1CO.17.19.2">Aya Yus tana nu umirkatin nekas Enentáimtustiniaiti.</s>
     </seg>
     <seg type="verse" id="b.1CO.17.20">
      <s id="b.1CO.17.20.1">Yus-shuar ajasuka nuik pujumia aintsan pujusminiaiti.</s>
     </seg>
     <seg type="verse" id="b.1CO.17.21">
      <s id="b.1CO.17.21.1">Chíkich shuara takarniuri asam ti itiurchat pujakmesha itiurchat Enentáimpráip.</s>
      <s id="b.1CO.17.21.2">Tura ankant Jíinkimniaitkiumka Jíinkitiá.</s>
     </seg>
     <seg type="verse" id="b.1CO.17.22">
      <s id="b.1CO.17.22.1">Ankantchaitkiumka ankantaitkiumsha ju Enentáimpratá.</s>
      <s id="b.1CO.17.22.2">Takarniuka Yus-shuar ajas tuke Chíkich shuara takarniurinkiusha shiir Enentáimpratniuiti Kristu niin tunaanumia ankant awajsamtai.</s>
      <s id="b.1CO.17.22.3">Tura shuar takarniuchua nu, Yus-shuar ajas Kristu takarin ajasuiti.</s>
     </seg>
     <seg type="verse" id="b.1CO.17.23">
      <s id="b.1CO.17.23.1">Ti Wáitsamiayi Kristu iin ankant awajtamsatniun.</s>
      <s id="b.1CO.17.23.2">Ni numpejai sumakma asarum shuar emetamu airap.</s>
     </seg>
     <seg type="verse" id="b.1CO.17.24">
      <s id="b.1CO.17.24.1">Tuma asamtai shuar Yus-shuar ajas nuik pujumia aintsan yamaisha Pujústí tura Yusan Enentáimtus wekasati.</s>
     </seg>
     <seg type="verse" id="b.1CO.17.25">
      <s id="b.1CO.17.25.1">Nuwa natsa Túratniua nuna yamaikia áujmatjai.</s>
      <s id="b.1CO.17.25.2">Kristu juna akupkachmai tura Kristu anenkratmari ti nekapsa asamtai wi Tájana nu antukminiaiti.</s>
     </seg>
     <seg type="verse" id="b.1CO.17.26">
      <s id="b.1CO.17.26.1">Tuma asamtai juna Tájai.</s>
      <s id="b.1CO.17.26.2">Ti iturchatnum Pujá asakrin shuar aya Júnisan nuattsuk pujustin pénkeraiti.</s>
     </seg>
     <seg type="verse" id="b.1CO.17.27">
      <s id="b.1CO.17.27.1">Nuatkaitkiumka Núwem ikiukip.</s>
      <s id="b.1CO.17.27.2">Nátsaitkiumka nuwa eakaip.</s>
     </seg>
     <seg type="verse" id="b.1CO.17.28">
      <s id="b.1CO.17.28.1">Tura nuatkumka Tunáa Túratsme.</s>
      <s id="b.1CO.17.28.2">Nuwasha iniurtukka niisha Tunáa Túrachuiti.</s>
      <s id="b.1CO.17.28.3">Túrasha nuatnaikiaru itiurchatan ti Wáinkiartatui ju nunkanam.</s>
      <s id="b.1CO.17.28.4">Nú itiurchatnumia wi uwemtikraintjai.</s>
     </seg>
     <seg type="verse" id="b.1CO.17.29">
      <s id="b.1CO.17.29.1">Yatsuru, juna Tájarme.</s>
      <s id="b.1CO.17.29.2">Ishichik tsawant taasai.</s>
      <s id="b.1CO.17.29.3">Juyanka nuatkaru ainia nuka aya ni nuarin Enentáimprashtiniaiti antsu Yúsna Enentáimtustiniaiti.</s>
     </seg>
     <seg type="verse" id="b.1CO.17.30">
      <s id="b.1CO.17.30.1">Núnisan tuke Yúsnan Enentáimsar uutainia nusha uutcha aintsar pujustin ainiawai.</s>
      <s id="b.1CO.17.30.2">Warainia nusha warascharua aintsar pujustin ainiawai.</s>
      <s id="b.1CO.17.30.3">Súmainia nusha sumakcharua aintsar pujustin ainiawai.</s>
      <s id="b.1CO.17.30.4">Ju nunkanmayajainkia itit awajmamsashtiniaitji.</s>
     </seg>
     <seg type="verse" id="b.1CO.17.31">
      <s id="b.1CO.17.31.1">Núnisan aya Jú nunkanam pénker pujustin ti takaschatniuiti.</s>
      <s id="b.1CO.17.31.2">Ashí Jú nunkanmayanka amuukatniuiti.</s>
     </seg>
     <seg type="verse" id="b.1CO.17.32">
      <s id="b.1CO.17.32.1">Jú nunkanmayajain itit ajaschak tusan wakerajrume.</s>
      <s id="b.1CO.17.32.2">Nátsaka Yúsnan Enentáimtawai ni wakera nuna umiktinian.</s>
     </seg>
     <seg type="verse" id="b.1CO.17.33">
      <s id="b.1CO.17.33.1">Túrasha nuatkaka ju Nunkanmcyan Enentáimtawai ni nuarin shiir Enentáimtiksattsa.</s>
     </seg>
     <seg type="verse" id="b.1CO.17.34">
      <s id="b.1CO.17.34.1">Núnisan nuwa Nátsasha nuatkamusha Niisháa Enentáimiainiawai.</s>
      <s id="b.1CO.17.34.2">Nuwa natsa Yúsnan Enentáimtawai ni Ayashísha ni Wakanísha tuke Yúsjai shiir Atí tusa.</s>
      <s id="b.1CO.17.34.3">Tura Nuátkamuka ju nunkanmayan Enentáimtawai ni Aishrín shiir Enentáimtiksattsa.</s>
     </seg>
     <seg type="verse" id="b.1CO.17.35">
      <s id="b.1CO.17.35.1">Atumin Yáintajtsan juna Tájarme.</s>
      <s id="b.1CO.17.35.2">Itiurchat awajsattsan wakeratsjai antsu shiir wekaakrum itit awajtsuk Yus shiir Enentáimtustarum tusan wakerajai.</s>
     </seg>
     <seg type="verse" id="b.1CO.17.36">
      <s id="b.1CO.17.36.1">Tura shuar ni nawantri natsan nuatnaikiati Tákunka pénkeraiti.</s>
      <s id="b.1CO.17.36.2">Nawantrin natsa tuke apujsatniun nakitiakka surukminiaiti.</s>
      <s id="b.1CO.17.36.3">Nusha tunaachuiti.</s>
     </seg>
     <seg type="verse" id="b.1CO.17.37">
      <s id="b.1CO.17.37.1">Tura Chíkichka tuke natsan apujsataj Tákunka nekas pénkeraiti.</s>
      <s id="b.1CO.17.37.2">Apujsatin itiurchatchaitkiuinkia tura ni nawantri nuatnakchatniuitkiuinkia apujsatniuiti.</s>
      <s id="b.1CO.17.37.3">Apujsanka nekas pénker Túraiti.</s>
     </seg>
     <seg type="verse" id="b.1CO.17.38">
      <s id="b.1CO.17.38.1">Tuma asamtai nuatmamtikianka pénker Túrayi tura apujsanka nu nankaamas pénker Túrayi.</s>
     </seg>
     <seg type="verse" id="b.1CO.17.39">
      <s id="b.1CO.17.39.1">Nuwa aishri iwiaaku pujakuinkia tuke niijiai tsanin pujustiniaiti.</s>
      <s id="b.1CO.17.39.2">Tura ni aishri jakamtai ankant ajas ni wakera nujai Yus-shuaran iis nuatnaikiamniaiti,</s>
     </seg>
     <seg type="verse" id="b.1CO.17.40">
      <s id="b.1CO.17.40.1">tura tuke nuatnatskesha nu nankaamas nekas shiir pujustatui.</s>
      <s id="b.1CO.17.40.2">Tú Enentáimjai wikia tura Yusa Wakanísha métek Tátsuash.</s>
     </seg>
    </div>
    <div type="chapter" id="b.1CO.18">
     <seg type="verse" id="b.1CO.18.1">
      <s id="b.1CO.18.1.1">Ayu.</s>
      <s id="b.1CO.18.1.2">Yamaikia yurumkasha namansha ántar-yusnum susamun áujmatsattajai.</s>
      <s id="b.1CO.18.1.3">Jujai Túratniua nuka mash nékaji.</s>
      <s id="b.1CO.18.1.4">Tura shuar "ti nékaitjai" Enentáimkiunka nujainkia "neka asan nankaamantuitjai" tu Enentáimiui.</s>
      <s id="b.1CO.18.1.5">Antsu shuar Chíkich shuaran aneakka niin pénker Atí tusa yayawai.</s>
     </seg>
     <seg type="verse" id="b.1CO.18.2">
      <s id="b.1CO.18.2.1">Shuar "ti nékaitjai" Tákunka nekas nekaatniua Núnaka unuimiarchaiti.</s>
     </seg>
     <seg type="verse" id="b.1CO.18.3">
      <s id="b.1CO.18.3.1">Tura Yúsan aneana Núnaka Yus pénker nékawai.</s>
     </seg>
     <seg type="verse" id="b.1CO.18.4">
      <s id="b.1CO.18.4.1">Wátsek.</s>
      <s id="b.1CO.18.4.2">Antar-yus susamu Yúatin junis Enentáimpratniuiti.</s>
      <s id="b.1CO.18.4.3">Yuska aya chikichkiiti.</s>
      <s id="b.1CO.18.4.4">Tura Chíkich Yus atsakui,</s>
     </seg>
     <seg type="verse" id="b.1CO.18.5">
      <s id="b.1CO.18.5.1">aentsu yusri nayaimpinmasha nunkasha írunna nuka penké ántar ainiawai.</s>
      <s id="b.1CO.18.5.2">Kame aentsu Yúsrisha tura uuntrisha ti írunui.</s>
     </seg>
     <seg type="verse" id="b.1CO.18.6">
      <s id="b.1CO.18.6.1">Tura iikia nékaji, aya chikichik Yus awai, nusha ii Aparínti.</s>
      <s id="b.1CO.18.6.2">Ashí írunna nuna najanaiti tura ni wakera nuna umikiat tusa najatmamji iin.</s>
      <s id="b.1CO.18.6.3">Ii Uuntrisha chikichkiiti, Jesukrístu.</s>
      <s id="b.1CO.18.6.4">Niijiainkia Ashí najanamuiti.</s>
      <s id="b.1CO.18.6.5">Tura iisha ni kakarmarijiai iwiaaku pujaji.</s>
     </seg>
     <seg type="verse" id="b.1CO.18.7">
      <s id="b.1CO.18.7.1">Tuma asamtai ántar-yus susamu yuamniaiti tura Yus-shuar awai juna nékainiatsna nu.</s>
      <s id="b.1CO.18.7.2">Nu shuar ántar-yusan yaunchu tikishmatraru ásar Nú yusan susamun yuawarka itiurchat Enentáimprar "Enentáirui yajauch ajasjai" tiartatui.</s>
     </seg>
     <seg type="verse" id="b.1CO.18.8">
      <s id="b.1CO.18.8.1">Watsek, yuamujai Yus iin shiir Enentáimtikrampratniun jeatsui.</s>
      <s id="b.1CO.18.8.2">Yuarkia nujai pénker áchattaji tura Yúachrikia yajauch áchattaji.</s>
     </seg>
     <seg type="verse" id="b.1CO.18.9">
      <s id="b.1CO.18.9.1">Ankantaitme Yúatin wakerakmeka.</s>
      <s id="b.1CO.18.9.2">Tura anearta.</s>
      <s id="b.1CO.18.9.3">Ame Yúakmin Chíkich shuar itiurchat Enentáimna nusha ámin Wáitmak Yúanka ni Enentáin Tunáa ajastatui.</s>
     </seg>
     <seg type="verse" id="b.1CO.18.10">
      <s id="b.1CO.18.10.1">Iistá.</s>
      <s id="b.1CO.18.10.2">Ameka neka asam ántar-yusa jeen wayam tura nui Yúakminkia ame yatsum nui Wáitmákchanpiash.</s>
      <s id="b.1CO.18.10.3">Tura niisha itiurchat Enentáimiat ántar-yus susamun Yúashtimpiash.</s>
     </seg>
     <seg type="verse" id="b.1CO.18.11">
      <s id="b.1CO.18.11.1">Nújainkia ame nékamujai ame yatsum Kristu jaka uwemtikramia nu yajauch ajastatui.</s>
     </seg>
     <seg type="verse" id="b.1CO.18.12">
      <s id="b.1CO.18.12.1">Túramtai ame yatsum itiurchat Enentáimna nu yajauch awajeakum Krístunmasha Tunáa Túraitme.</s>
     </seg>
     <seg type="verse" id="b.1CO.18.13">
      <s id="b.1CO.18.13.1">Nu asamtai winia yatsurun wi Yúajna nujai yajauch awajeaknaka namannaka penké yuashtatjai nii Tunáa ajasain tusan.</s>
     </seg>
    </div>
    <div type="chapter" id="b.1CO.19">
     <seg type="verse" id="b.1CO.19.1">
      <s id="b.1CO.19.1.1">Ashí Kristu akatramuri Túratniua nuna wisha Túramniaitjai ni akatramuri asan.</s>
      <s id="b.1CO.19.1.2">Iis, wisha ii Uuntri Jesusan Wáinkiaitjai tura wisha Jesukrístu takatrin takaajai.</s>
      <s id="b.1CO.19.1.3">Winia takatrujain átumka Yus-shuar ajasuitrume.</s>
     </seg>
     <seg type="verse" id="b.1CO.19.2">
      <s id="b.1CO.19.2.1">Chíkich shuar "Kristu akatramurinchuiti" Túrutainiakuisha átumka winia takatrujai Yus-shuar ajasu asakrumin nujai wi nekas Kristu akatramurintiaj nu paant nekaamniaiti.</s>
      <s id="b.1CO.19.2.2">Tura tu Enentáimtursatniuitrume.</s>
     </seg>
     <seg type="verse" id="b.1CO.19.3">
      <s id="b.1CO.19.3.1">Ashí shuar "Kristu akatramurinchuiti" Túrutainia nuna juna Tájai.</s>
     </seg>
     <seg type="verse" id="b.1CO.19.4">
      <s id="b.1CO.19.4.1">Wisha Yus-Chichaman etserkataj tusan Shuárnum iraakun Ashí ajampruinia nuna yuamniaitjai tura umarminiaitjai.</s>
     </seg>
     <seg type="verse" id="b.1CO.19.5">
      <s id="b.1CO.19.5.1">Tura Pítrusha, Jesusa yachisha, tura Chíkich akatramusha irainiak ni nuwen Yus-shuar ainia nuna jukimnia ainiawai.</s>
      <s id="b.1CO.19.5.2">Wisha Núnisnak Túramniaitjai.</s>
     </seg>
     <seg type="verse" id="b.1CO.19.6">
      <s id="b.1CO.19.6.1">Chíkich akatramuka kuit susamujai Yus-Chichaman etserainiawai.</s>
      <s id="b.1CO.19.6.2">Wisha Pirnapísha Núnisrik Túramniaitji.</s>
      <s id="b.1CO.19.6.3">Kame ṡaya iichikik takastiniaitiaj~i?</s>
     </seg>
     <seg type="verse" id="b.1CO.19.7">
      <s id="b.1CO.19.7.1">Suntarka ṡNí Kuítrijiaimpiash takaa? ṡTsanimpian Aráa nu nuna neren Yúatsuk.</s>
      <s id="b.1CO.19.7.2">Wáakan wainiua nusha muntsurin úmatsuk?</s>
      <s id="b.1CO.19.7.3">Núnisan Yus-Chichaman étsera nusha Nú takasmanumia Yurumámniaiti.</s>
     </seg>
     <seg type="verse" id="b.1CO.19.8">
      <s id="b.1CO.19.8.1">Aya aents Enentáimmian chichaatsjai.</s>
      <s id="b.1CO.19.8.2">Muisais akupkamunmasha métek tawai.</s>
     </seg>
     <seg type="verse" id="b.1CO.19.9">
      <s id="b.1CO.19.9.1">Muisais akupkamunam aarmaiti: "Turu takaak jinkiaia saepen pakartaj tusa Nájakui ni Nují Jinkiatáshtiniaiti.</s>
      <s id="b.1CO.19.9.2">Antsu ni wakerak yuati."</s>
      <s id="b.1CO.19.9.3">Tu aarmaiti.</s>
      <s id="b.1CO.19.9.4">Tura Yus aya Túrunak Enentáimprachmiayi jujai.</s>
     </seg>
     <seg type="verse" id="b.1CO.19.10">
      <s id="b.1CO.19.10.1">Antsu iin jujai nekaawarat tusa Tímiayi.</s>
      <s id="b.1CO.19.10.2">Jinkiain araana nusha tura Júukmatai saepen pakaana nusha nuna jinkiain mai Yurumátin ainiawai.</s>
      <s id="b.1CO.19.10.3">Paant Atí tusa Yus nuna aarmiayi.</s>
     </seg>
     <seg type="verse" id="b.1CO.19.11">
      <s id="b.1CO.19.11.1">Tuma asamtai Yus-Chicham atumiin etserkakrin Nuyá átum takakrumna nujai iin ajamsatniuitrume. ṡNusha itiurchatkait?</s>
     </seg>
     <seg type="verse" id="b.1CO.19.12">
      <s id="b.1CO.19.12.1">Chíkich akatramu Atumíin irutainiak ajamsamun yuamniaitkuinkia iikia nekas Túramniaitji ii etserkamujai Yus-shuar ajasakrumin.</s>
      <s id="b.1CO.19.12.2">Tura wikia antsu Túrachuitjai.</s>
      <s id="b.1CO.19.12.3">Atsumaknasha Ashí itiurchat ana nuna katsuntramjai Kristu shiir chichamen étserkui shuar itiurchat Enentáimturarain tusan.</s>
     </seg>
     <seg type="verse" id="b.1CO.19.13">
      <s id="b.1CO.19.13.1">Ashí shuar ni Yúsriniun tuke pujurin ainia nu, ni yusri jeen írunna nuyan Yurumáiniawai.</s>
      <s id="b.1CO.19.13.2">Tura yus-sutai namanken maawar Nuyá Yurumáiniawai.</s>
     </seg>
     <seg type="verse" id="b.1CO.19.14">
      <s id="b.1CO.19.14.1">Núnisan Yus-Chichaman etserniua nuka Yúsnan takasu asamtai pénker ajamsatniuiti.</s>
      <s id="b.1CO.19.14.2">Nuna Kristu akupkamiayi.</s>
     </seg>
     <seg type="verse" id="b.1CO.19.15">
      <s id="b.1CO.19.15.1">Tura wisha ajamsamun yuamniaitiatan tuke winia Kuítrujai Yurumámjai.</s>
      <s id="b.1CO.19.15.2">Tura yamaisha Surúsúk tusan aattsujrume.</s>
      <s id="b.1CO.19.15.3">Antsu nuna Túrutsuk jakanka maak Aíntjai.</s>
     </seg>
     <seg type="verse" id="b.1CO.19.16">
      <s id="b.1CO.19.16.1">Uwempratin chichaman wi étserkun aya Nújain "ti penkeraitjai" Enentáimtumatsjai.</s>
      <s id="b.1CO.19.16.2">Kame Yus nuna Túratniun surusuncha itiurkatjak.</s>
      <s id="b.1CO.19.16.3">Nuna Túrachkunka ti itiurchat pujusaintjai.</s>
     </seg>
     <seg type="verse" id="b.1CO.19.17">
      <s id="b.1CO.19.17.1">Wakerakun étserkunka, warasminiaitjai.</s>
      <s id="b.1CO.19.17.2">Tura nakitiaknasha tuke Yus surusmanka umiktiniaitjai.</s>
     </seg>
     <seg type="verse" id="b.1CO.19.18">
      <s id="b.1CO.19.18.1">Tura jujai antsu nekas warasminiaitjai: Wi Túramnian iniaisan chikichnan takatsuk aya winia Kuítrujain uwempratin chichaman étserjai.</s>
      <s id="b.1CO.19.18.2">Nujai waraakun akikma aintsankete.</s>
     </seg>
     <seg type="verse" id="b.1CO.19.19">
      <s id="b.1CO.19.19.1">Chíkich shuara takarniuchuitiatan Ashí shuara takarniuriya aintsanketjai Kristu shuari Untsurí ajasarat tusan.</s>
     </seg>
     <seg type="verse" id="b.1CO.19.20">
      <s id="b.1CO.19.20.1">Israer-shuarjai pujakun niisha Yus-shuar ajasarti tusan Israer-shuara aintsan ajai.</s>
      <s id="b.1CO.19.20.2">Kame Muisaisa akupkamuri umirkatin ainiakui wisha aun umirkashtiniaitiatnak umirniuitjai.</s>
     </seg>
     <seg type="verse" id="b.1CO.19.21">
      <s id="b.1CO.19.21.1">Tura Israer-shuarchasha Yus-shuar ajasarti tusan, nu shuar Muisaisa akupkamurin umirkashtin ainiakui, wisha nuna umirkashtinia aintsan ajai.</s>
      <s id="b.1CO.19.21.2">Tura Kristu akupeana nuna umirkatin asan nekas Yus akupkamun umirniuitjai.</s>
     </seg>
     <seg type="verse" id="b.1CO.19.22">
      <s id="b.1CO.19.22.1">Yusjai katsuarchasha ti penker Yus-shuar ajasarti tusan wisha katsuarcha aintsan ajai.</s>
      <s id="b.1CO.19.22.2">Chíkich Chíkich shuarjai métek ajajai ishichkisha Yus-shuar ajasarti tusan.</s>
     </seg>
     <seg type="verse" id="b.1CO.19.23">
      <s id="b.1CO.19.23.1">Ashí wi Túraj Núnaka uwempratin chicham tuke shiir Atí tusan Túrajai.</s>
      <s id="b.1CO.19.23.2">Tura nu chichamjai wisha atsumtsuk shiir wekaajai.</s>
     </seg>
     <seg type="verse" id="b.1CO.19.24">
      <s id="b.1CO.19.24.1">Shuar nekapnaisatniusha Untsurí tsékentin átsuk tura aya chikichik awakmatsuk.</s>
      <s id="b.1CO.19.24.2">Ninki, awakmakun Súsatniua Nú shiirmachin achiktatui.</s>
      <s id="b.1CO.19.24.3">Núnisrum kakarum ajasrum awakmak Shíirmachin achiktinia aintsarum Yusna takastarum.</s>
     </seg>
     <seg type="verse" id="b.1CO.19.25">
      <s id="b.1CO.19.25.1">Shuar nakurak nekapnaisatin ainia nuka nupetmaktaj Tákunka Ashí itit awajea nuna ikiuiniawai.</s>
      <s id="b.1CO.19.25.2">Iisha Núnisrik nu Enentáijiai Yusna nu takastiniaitji.</s>
      <s id="b.1CO.19.25.3">Nakuruinia nu shuar awakmakun tawasap Súsatniua nuna achikiarsha Nú tawaspan Wárik kajinmatkimniaiti.</s>
      <s id="b.1CO.19.25.4">Antsu Yus iin amastatjinia Nú tawasap tuke amuukashtatui.</s>
     </seg>
     <seg type="verse" id="b.1CO.19.26">
      <s id="b.1CO.19.26.1">Wikia aya Nánkamsan tsékeatsjai.</s>
      <s id="b.1CO.19.26.2">Nasejai maania aintsan Máaniatsjai.</s>
     </seg>
     <seg type="verse" id="b.1CO.19.27">
      <s id="b.1CO.19.27.1">Antsu winia ayashrun awatinia aitkiasnak umimtikiajai.</s>
      <s id="b.1CO.19.27.2">Túrachkunka chikichan unuiniariatan winiasha awakmakun Súsatniua Nú shiirmachin Yus surustinian nakitrurainti.</s>
     </seg>
    </div>
    <div type="chapter" id="b.1CO.110">
     <seg type="verse" id="b.1CO.110.1">
      <s id="b.1CO.110.1.1">Enentáimpratarum, yatsuru.</s>
      <s id="b.1CO.110.1.2">Yus yaunchu ii uuntrin Ashí métek Yáinmiayi.</s>
      <s id="b.1CO.110.1.3">Nusháa yuranmijiai jintian nekapruamiayi.</s>
      <s id="b.1CO.110.1.4">Tura Ashí ii uuntri nu yuranmin apapekar wearmiayi.</s>
      <s id="b.1CO.110.1.5">Ashí Núnisar Kapaaku Nayaantsan Yus akankamunam wekasar katitkiarmiayi.</s>
     </seg>
     <seg type="verse" id="b.1CO.110.2">
      <s id="b.1CO.110.2.1">Tura Muisaisan umirkar yuranminiam tura nayaantsanam Ashí imiaimiu aintsan ajasarmiayi.</s>
     </seg>
     <seg type="verse" id="b.1CO.110.3">
      <s id="b.1CO.110.3.1">Núnisan Ashí mash Yusnumia yurumkan yuawarmiayi.</s>
     </seg>
     <seg type="verse" id="b.1CO.110.4">
      <s id="b.1CO.110.4.1">Entsancha Ashí mash Yus susamunak umararmiayi.</s>
      <s id="b.1CO.110.4.2">Kame Yus kayanmaya entsan akupkamtai Ashí umararmiayi.</s>
      <s id="b.1CO.110.4.3">Krístusha, Nú kaya aintsan, niijiai tuke weakui ni Wakaní atsumamurin Krístunmayan takusarmiayi.</s>
     </seg>
     <seg type="verse" id="b.1CO.110.5">
      <s id="b.1CO.110.5.1">Tuma ain Yus ti Yáinmaitiat ni wakeramun umikcharmiayi.</s>
      <s id="b.1CO.110.5.2">Tura ásar ni nunkeen jeatsuk atsamu nunkanam ti Untsurí Jákarmiayi.</s>
     </seg>
     <seg type="verse" id="b.1CO.110.6">
      <s id="b.1CO.110.6.1">Iisha nujai unuimiartiniaitji.</s>
      <s id="b.1CO.110.6.2">Iikia ni wakeriarmia aintsar~i yajauchia nu wakerukchatniuitji.</s>
     </seg>
     <seg type="verse" id="b.1CO.110.7">
      <s id="b.1CO.110.7.1">Nu asamtai ántar-yus ni Túrawarmia aintsarum tikishmatrairap.</s>
      <s id="b.1CO.110.7.2">Iis, jiru yusri shiir awajenakui Yus-Papinium aarmaiti, "Nu shuar Yurumáwar nampekar Námper ti najanawarmiayi."</s>
      <s id="b.1CO.110.7.3">Tu aarmaiti.</s>
     </seg>
     <seg type="verse" id="b.1CO.110.8">
      <s id="b.1CO.110.8.1">Nii Túrawarmia Núnisrik iikia tsanirmashtiniaitji.</s>
      <s id="b.1CO.110.8.2">Nuna Túrawar paintitres mir (23.000) chikichik tsawantai Jákarmiayi.</s>
     </seg>
     <seg type="verse" id="b.1CO.110.9">
      <s id="b.1CO.110.9.1">Iisha Tunáa Túrar "Yus Asutiuáshtatui" tu Enentáimprashtiniaitji.</s>
      <s id="b.1CO.110.9.2">Niisha nuna Túrawar napijiai esaim Untsurí Jákarmiayi.</s>
     </seg>
     <seg type="verse" id="b.1CO.110.10">
      <s id="b.1CO.110.10.1">Yussha yajauch áujmatsashtiniaiti.</s>
      <s id="b.1CO.110.10.2">Nuna Túrawarmatai Yus ni suntarin akupak Untsurín maawarmiayi.</s>
     </seg>
     <seg type="verse" id="b.1CO.110.11">
      <s id="b.1CO.110.11.1">Yaunchu ii uuntrijiai Túrunamu iin Amúamu tsawantnum pujajnia nuna jintintramat tusa aarmaiti.</s>
     </seg>
     <seg type="verse" id="b.1CO.110.12">
      <s id="b.1CO.110.12.1">Tuma asamtai shuar "Tunaanum iniaarchattajai" Tákunka anearti.</s>
      <s id="b.1CO.110.12.2">Anearchamka iniaarminiaitme.</s>
     </seg>
     <seg type="verse" id="b.1CO.110.13">
      <s id="b.1CO.110.13.1">Tura ame itiurchatrumka aya amek nekapeatsme.</s>
      <s id="b.1CO.110.13.2">Chíkich shuarsha nu itiurchatjai métek nekapsatin ainiawai.</s>
      <s id="b.1CO.110.13.3">Jusha ti Enentáimpramniaiti.</s>
      <s id="b.1CO.110.13.4">Ame katsuntratin tujintiamna nuna nankaamas itiurchatan Yuska pénker asa tsankatramatsui.</s>
      <s id="b.1CO.110.13.5">Antsu itiurchat tarutrammatai, nu itiurchatnum pujamin Yuska uwempratniun jintintramattawai.</s>
      <s id="b.1CO.110.13.6">Nújainkia katsuntrattame.</s>
     </seg>
     <seg type="verse" id="b.1CO.110.14">
      <s id="b.1CO.110.14.1">Nu asamtai aneamu yatsuru penke ishichkisha ántar-yus enentaimtusairap.</s>
     </seg>
     <seg type="verse" id="b.1CO.110.15">
      <s id="b.1CO.110.15.1">Atumsha nékatsrumek.</s>
      <s id="b.1CO.110.15.2">Wi Tájana nu nekaschakait.</s>
     </seg>
     <seg type="verse" id="b.1CO.110.16">
      <s id="b.1CO.110.16.1">Kristu jakamu Enentáimtustin Námper najanar Yus áujeaji Kristu numpen nakumea nu shiir Atí tusar.</s>
      <s id="b.1CO.110.16.2">Tura métek umarar nujai Kristu numpé métek Enentáimtaji taji.</s>
      <s id="b.1CO.110.16.3">Tura apatkusha Púurar~i tura métek yuar~i nujai Kristu Ayashí iin jarutramkamu métek Enentáimtaji taji.</s>
     </seg>
     <seg type="verse" id="b.1CO.110.17">
      <s id="b.1CO.110.17.1">Apatkusha chikichkiitiat Púuram Untsurí ajatsuk.</s>
      <s id="b.1CO.110.17.2">Iisha Núnisrik Untsuríitiatar nu apatuk métek yuar~i métek Enentáimprar chikichik ayashtinia aintsar aji.</s>
     </seg>
     <seg type="verse" id="b.1CO.110.18">
      <s id="b.1CO.110.18.1">Israer-shuartisha Enentáimpratai.</s>
      <s id="b.1CO.110.18.2">Yus-sutai namanken yuinia nu, métek yuawar Yusan métek Enentáimtuiniatsuk.</s>
     </seg>
     <seg type="verse" id="b.1CO.110.20">
      <s id="b.1CO.110.20.1">Núnisan Yus-shuarcha ántar-yus sutai namanken suiniak nekas-Yusan suiniatsui antsu yajauch wakanin suiniawai.</s>
      <s id="b.1CO.110.20.2">Kame ántar-yus ainiak penké ántar ainiawai, iwiaakuchu ainiawai.</s>
      <s id="b.1CO.110.20.3">Nu namansha sutai namanketiat pénker namankete, yajauchichuiti.</s>
      <s id="b.1CO.110.20.4">Aya junak tajai.</s>
      <s id="b.1CO.110.20.5">Yus-shuarcha ántar-yus sutai namanken suiniakui amesha niijiai métek yuamka yajauch wakanniasha niijiai métek Enentáimtajai tame.</s>
      <s id="b.1CO.110.20.6">Nu antsu yajauchiiti.</s>
     </seg>
     <seg type="verse" id="b.1CO.110.21">
      <s id="b.1CO.110.21.1">Kristu numpen nakumea nu úmakrum íwianch susamua nuka umarchatniuitrume.</s>
      <s id="b.1CO.110.21.2">Kristu ayashin nakumea nu Yúakrumka íwianch susamua nuka Yúashtiniaitrume.</s>
     </seg>
     <seg type="verse" id="b.1CO.110.22">
      <s id="b.1CO.110.22.1">ṡWarí, Yus akajkatin wakeramek.</s>
      <s id="b.1CO.110.22.2">Iisha niin nupetkamniashitiaj~i?</s>
     </seg>
     <seg type="verse" id="b.1CO.110.23">
      <s id="b.1CO.110.23.1">"Ashí Túramniaitjai" tiniu ainiawai.</s>
      <s id="b.1CO.110.23.2">Ayu, tura mash Yáintkiashtatui pénker wekasatniun.</s>
      <s id="b.1CO.110.23.3">Nekas Ashí Túramniaitjai tura mash Yáintkiashtatui wakaniur kakaram ajastin.</s>
     </seg>
     <seg type="verse" id="b.1CO.110.24">
      <s id="b.1CO.110.24.1">Nú arantcha Chíkich Yáintincha Enentáimpratniuitji.</s>
      <s id="b.1CO.110.24.2">Aya iiniuk pachischatniuitji.</s>
     </seg>
     <seg type="verse" id="b.1CO.110.25">
      <s id="b.1CO.110.25.1">Naman Súmakum inintrutsuk sumakta.</s>
      <s id="b.1CO.110.25.2">Tura ántar-yusan susamusha yajauchichuashit Enentáimtsuk Páchitsuk yuata.</s>
     </seg>
     <seg type="verse" id="b.1CO.110.26">
      <s id="b.1CO.110.26.1">Ashí ju nunkasha tura Ashí írunna nusha Yúsnachuk ainia.</s>
      <s id="b.1CO.110.26.2">Tuma asamtai pénker ainiawai.</s>
     </seg>
     <seg type="verse" id="b.1CO.110.27">
      <s id="b.1CO.110.27.1">Yus-shuarchasha yurumkan ajampramkuisha Ashí mash yajauchichuashit tu Enentáimtsuk Páchitsuk yuamniaitme.</s>
     </seg>
     <seg type="verse" id="b.1CO.110.28">
      <s id="b.1CO.110.28.1">Tura Chíkich chichaak "Juka ántar-yus susamu namankete" Túramkuinkia nuikia yuawaip.</s>
      <s id="b.1CO.110.28.2">Yúakminkia nu shuar itiurchat Enentáimprattawai.</s>
     </seg>
     <seg type="verse" id="b.1CO.110.29">
      <s id="b.1CO.110.29.1">Ame Páchitsuk yuamniaitkiumnisha nii antsu Yúachmin asa itiurchat Enentáimprattawai.</s>
      <s id="b.1CO.110.29.2">Tura amesha Tíchatameash "ṡUrukamtia nii tujintiakui wi Yúachminiaitiaj.</s>
     </seg>
     <seg type="verse" id="b.1CO.110.30">
      <s id="b.1CO.110.30.1">Wi Yúsan yuminsan Yúakuisha urukamtia itiurchat Enentáimturainia.</s>
      <s id="b.1CO.110.30.2">Yus yuminsachmakait?"</s>
      <s id="b.1CO.110.30.3">Tíchatameash.</s>
     </seg>
     <seg type="verse" id="b.1CO.110.31">
      <s id="b.1CO.110.31.1">Ayu, Yúakmesha úmakmesha Ashí Túramna nusha Ashí shuar Yúsan shiir Enentáimtusarti tusam Túratá.</s>
     </seg>
     <seg type="verse" id="b.1CO.110.32">
      <s id="b.1CO.110.32.1">Tuma asamtai ii Túramujai Chíkich shuar tunaanum ajuashtiniaitji.</s>
      <s id="b.1CO.110.32.2">Israer-shuarsha, Israer-shuarchasha, Yus-shuarsha Ashí Yáintiniaitji.</s>
     </seg>
     <seg type="verse" id="b.1CO.110.33">
      <s id="b.1CO.110.33.1">Wisha Ashí shuaran Yáintinian tuke Enentáimjai.</s>
      <s id="b.1CO.110.33.2">Ashí shuar uwemprarti tusan wi wakeraj nuna Enentáimtsuk niin Yáintinian tuke pujurjai.</s>
     </seg>
    </div>
    <div type="chapter" id="b.1CO.111">
     <seg type="verse" id="b.1CO.111.1">
      <s id="b.1CO.111.1.1">Kristu turamia aintsan takaajai wisha.</s>
      <s id="b.1CO.111.1.2">Atumsha Núnisrum wi takaajna aintsarum takastarum.</s>
     </seg>
     <seg type="verse" id="b.1CO.111.2">
      <s id="b.1CO.111.2.1">Yatsuru, átum winia tuke Enentáimturarum wi Tímiajrumna nu umirniuitrume.</s>
      <s id="b.1CO.111.2.2">Tuma asakrumin shiir Enentáimtajrume.</s>
     </seg>
     <seg type="verse" id="b.1CO.111.3">
      <s id="b.1CO.111.3.1">Nu arantcha ujaajrume.</s>
      <s id="b.1CO.111.3.2">Yus Apa Krístun akupea aintsan Kristu Ashí aishmankan akupeawai.</s>
      <s id="b.1CO.111.3.3">Núnisan aishmansha ni nuwen akupeawai.</s>
     </seg>
     <seg type="verse" id="b.1CO.111.5">
      <s id="b.1CO.111.5.1">Iijiainkia shuar Yus áujenak tura Núnisan Yus-Chichaman étserainiak aishman etsenkrukchatniuiti antsu nuwa Múuknum nukumaktiniaiti.</s>
      <s id="b.1CO.111.5.2">Tuma asamtai aishman nui etsenkrakka natsantaiti.</s>
      <s id="b.1CO.111.5.3">Tura nuwa Múuknum nukumakchanka natsantaiti.</s>
      <s id="b.1CO.111.5.4">Intiashin tsupimiarua aintsankete.</s>
     </seg>
     <seg type="verse" id="b.1CO.111.6">
      <s id="b.1CO.111.6.1">Nuwa Múuknum nukumaktinian nakitiakka intiashin Tsupírtí nuikia.</s>
      <s id="b.1CO.111.6.2">Watsek, nuwa ni intiashin tsupirtinian nakitiakka, tura awampratniun natsamakka Múuknum nukumakti nuikia.</s>
     </seg>
     <seg type="verse" id="b.1CO.111.7">
      <s id="b.1CO.111.7.1">Aishmankka Yúsan nakumeawai.</s>
      <s id="b.1CO.111.7.2">Yusna shiir ana nuna Nakúmkáttsa Yus aishmankan najanamiayi.</s>
      <s id="b.1CO.111.7.3">Tuma asamtai aishmankka etsenkrukchatniuiti.</s>
      <s id="b.1CO.111.7.4">Antsu nuwanka aishmanna shiir ana nuna Nakúmkáttsa Yus najanamiayi.</s>
     </seg>
     <seg type="verse" id="b.1CO.111.8">
      <s id="b.1CO.111.8.1">Iis, Yus aentsun najaneak nuwanmayan aishmankan najanachmiayi antsu aishmanka Ukunchíjiai nuwan najanamiayi.</s>
     </seg>
     <seg type="verse" id="b.1CO.111.9">
      <s id="b.1CO.111.9.1">Nuwan Yáinkiát tusa aishmankan najanachmiayi antsu aishmankan Yáinkiát tusa nuwan najanamiayi.</s>
     </seg>
     <seg type="verse" id="b.1CO.111.10">
      <s id="b.1CO.111.10.1">Tuma asamtai Núwaka Múuknum nukumaktiniaiti, nayaimpinmaya aencha iisarti tusa.</s>
     </seg>
     <seg type="verse" id="b.1CO.111.11">
      <s id="b.1CO.111.11.1">Ayu, tura aishman nuwajainchu atsuinti tura nuwasha Núnisan aishmanjainchu atsuinti.</s>
      <s id="b.1CO.111.11.2">Yus ju nunkan Núnisan Atí tusa najanaiti.</s>
     </seg>
     <seg type="verse" id="b.1CO.111.12">
      <s id="b.1CO.111.12.1">Iis, Yus nuwan aishmannumia najanamiayi tura aishmansha nuwanmaya akiiniaiti.</s>
      <s id="b.1CO.111.12.2">Tura Yus mai najanaiti.</s>
     </seg>
     <seg type="verse" id="b.1CO.111.13">
      <s id="b.1CO.111.13.1">Enentáimpratarum atumsha.</s>
      <s id="b.1CO.111.13.2">Nuwa Múuknum nukumatsuk Yus áujsatin ṡpénkerkait?</s>
     </seg>
     <seg type="verse" id="b.1CO.111.14">
      <s id="b.1CO.111.14.1">Ii shuartinkia aishman intiash ajakin natsantchakait.</s>
     </seg>
     <seg type="verse" id="b.1CO.111.15">
      <s id="b.1CO.111.15.1">Antsu Núwaka intiash ajakin pénkerchakait.</s>
      <s id="b.1CO.111.15.2">Múuknum nukumaktinian susamuiti.</s>
     </seg>
     <seg type="verse" id="b.1CO.111.16">
      <s id="b.1CO.111.16.1">Watsek, shuar tuke umiktinian nakitiakka juna nekaati, iisha tura Ashí Yus-shuartisha aya tu Enentáimji.</s>
     </seg>
     <seg type="verse" id="b.1CO.111.17">
      <s id="b.1CO.111.17.1">Yamái aarattajrumna nujain shiir Enentáimtatsjarme.</s>
      <s id="b.1CO.111.17.2">Atum irunkuram Yáiniaiktiniaitrume tuke pénker wekasatin.</s>
      <s id="b.1CO.111.17.3">Atum antsu iruntrarum yajauch awajnaiyarme.</s>
     </seg>
     <seg type="verse" id="b.1CO.111.18">
      <s id="b.1CO.111.18.1">Wats, Yusa Jeen irunkuram Atumsháa Enentáimprarum kanakurme.</s>
      <s id="b.1CO.111.18.2">Kame tu ujatkarmai.</s>
      <s id="b.1CO.111.18.3">Nekaschashit.</s>
     </seg>
     <seg type="verse" id="b.1CO.111.19">
      <s id="b.1CO.111.19.1">Tuke tupartatrumek Yúsnan ti nekana nu shuar paant nekanat tusarmea.</s>
      <s id="b.1CO.111.19.2">Antsu kajernaikiar kanaktin pénkerchaiti.</s>
     </seg>
     <seg type="verse" id="b.1CO.111.20">
      <s id="b.1CO.111.20.1">Kanakin asarum Kristu jakamu enentaimtustin nampernum atum iruntrarum Yúarmena nu nekas Yúsnachuiti.</s>
     </seg>
     <seg type="verse" id="b.1CO.111.21">
      <s id="b.1CO.111.21.1">Iis, Ashí Ní yurumken itiaawai ai Yurumáttsa tura chikichan Nákatsuk Niá Niá wari yuattsa wakerawai.</s>
      <s id="b.1CO.111.21.2">Chíkichkia ishichik itiaana nu tsukamawai tura chikichcha nampekarai.</s>
     </seg>
     <seg type="verse" id="b.1CO.111.22">
      <s id="b.1CO.111.22.1">Yurumkan ishichik itiaana nu Iniatsáarchamek.</s>
      <s id="b.1CO.111.22.2">Atum aitkiarum Núnisan Yusa jeen Yurumáshtiniaiti.</s>
      <s id="b.1CO.111.22.3">Natsantaiti.</s>
      <s id="b.1CO.111.22.4">Warí, Chíkich jea átsuk ai Yurumátin. ṡWarimpait.</s>
      <s id="b.1CO.111.22.5">Jujai Shíirash áujsatjarum?</s>
      <s id="b.1CO.111.22.6">Atsá.</s>
      <s id="b.1CO.111.22.7">Jujai shiir áujsachminiaitjarme.</s>
     </seg>
     <seg type="verse" id="b.1CO.111.23">
      <s id="b.1CO.111.23.1">Ii Uuntri Kristu jintintruama Núnaka ujakmajrume.</s>
      <s id="b.1CO.111.23.2">Jútas tuke Súratsain, nu kashi ii Uuntri Jesus apatkun Jukí</s>
     </seg>
     <seg type="verse" id="b.1CO.111.24">
      <s id="b.1CO.111.24.1">Yusan yuminsamiayi.</s>
      <s id="b.1CO.111.24.2">Nuyá puur Tímiayi "Yuatarum.</s>
      <s id="b.1CO.111.24.3">Jusha winia ayashruiti; atumin jarutramkatta Núiti.</s>
      <s id="b.1CO.111.24.4">Ju Yúakrum Winia Enentáimtursatarum" Tímiayi.</s>
     </seg>
     <seg type="verse" id="b.1CO.111.25">
      <s id="b.1CO.111.25.1">Núnisan Yurumá umik pininnasha achik Tímiayi "Ju pinin Yamaram Chichamaiti.</s>
      <s id="b.1CO.111.25.2">Tura winia numpar Puármatai Yamaram Chicham nekas uminkiattawai tawai.</s>
      <s id="b.1CO.111.25.3">Ju tuke úmakrum Winia Enentáimtursatarum" Tímiayi.</s>
     </seg>
     <seg type="verse" id="b.1CO.111.26">
      <s id="b.1CO.111.26.1">Tuma asamtai ju apatuk Yúakrum tura pininsha úmakrum ii Uuntri Kristu jakamuri Enentáimtarme.</s>
      <s id="b.1CO.111.26.2">Kristu Táatsain ju tuke Túratniuitrume.</s>
     </seg>
     <seg type="verse" id="b.1CO.111.27">
      <s id="b.1CO.111.27.1">Tuma asamtai shuar Yusan Enentáimtutsuk ju apatkun yuawar tura ju pininnumiancha umarar Kristu ayashincha ni numpencha yajauch Enentáimta asa Tunáa Túraiti.</s>
     </seg>
     <seg type="verse" id="b.1CO.111.28">
      <s id="b.1CO.111.28.1">Nu asamtai Ashí shuar ju apatkun Yútsuk tura ju pininnumiancha úmutsuk ni Enentáin iwiaratniuiti Yusjai.</s>
     </seg>
     <seg type="verse" id="b.1CO.111.29">
      <s id="b.1CO.111.29.1">Kristu Ayashí jakamu Enentáimtutsuk Yúakka tura úmakka nuna tura asa Asutniáttawai.</s>
     </seg>
     <seg type="verse" id="b.1CO.111.30">
      <s id="b.1CO.111.30.1">Atumsha tura asarum jaarme tura pimpiruitrume.</s>
      <s id="b.1CO.111.30.2">Chikichcha Jákaru ainiawai.</s>
     </seg>
     <seg type="verse" id="b.1CO.111.31">
      <s id="b.1CO.111.31.1">Imia-iik iimiakrinkia Yus iin Asutiámachaintji.</s>
     </seg>
     <seg type="verse" id="b.1CO.111.32">
      <s id="b.1CO.111.32.1">Tura ii Enentáin Yus yajauchia nuna Wáiniuk Asutiámji.</s>
      <s id="b.1CO.111.32.2">Túrachkunka Ashí Yus-shuarchajai Súmamtikramawaintji.</s>
     </seg>
     <seg type="verse" id="b.1CO.111.33">
      <s id="b.1CO.111.33.1">Tuma asamtai, yatsuru, iruntrar Yurumáttsa matsatkurmeka Nákastarum métek Yurumátin.</s>
     </seg>
     <seg type="verse" id="b.1CO.111.34">
      <s id="b.1CO.111.34.1">Shuar tsukamakka ni jéeniin~ki Yurumáti.</s>
      <s id="b.1CO.111.34.2">Nújainkia yajauchijiai irunchakrumin Yus Asutiámashtatrume.</s>
      <s id="b.1CO.111.34.3">Ayu, Chíkich aatrururmena Núnaka wi ai jean iwiarattajai.</s>
     </seg>
    </div>
    <div type="chapter" id="b.1CO.112">
     <seg type="verse" id="b.1CO.112.1">
      <s id="b.1CO.112.1.1">Yusa Wakaní Ashí ni shuarin Súana nuna Yamái ujaktatjarme.</s>
      <s id="b.1CO.112.1.2">Nekaatarum, yatsuru.</s>
      <s id="b.1CO.112.1.3">Yus-shuar shiir takasarti tusa Yusa Wakaní juna Súsaiti.</s>
     </seg>
     <seg type="verse" id="b.1CO.112.2">
      <s id="b.1CO.112.2.1">Yaunchu átum Yus-shuar tuke ajatsuk Chíkich shuarjai métek ántar-yus tikishmatramarme.</s>
      <s id="b.1CO.112.2.2">Niisha ántar-yus ásar áujmattramsachmin ármiayi.</s>
     </seg>
     <seg type="verse" id="b.1CO.112.3">
      <s id="b.1CO.112.3.1">Tura Jújain shuar Yusa Wakaní kakarmarijiai chichaana nu nekaamniaiti.</s>
      <s id="b.1CO.112.3.2">Yusa Wakaníjiainkia shuar "Jesus yajauchiiti" Tíchamniaiti.</s>
      <s id="b.1CO.112.3.3">Núnisan aya Yusa Wakaníjiain "Jesus winia Uuntur asa akuptuktiniaiti" Tíminiaiti.</s>
     </seg>
     <seg type="verse" id="b.1CO.112.5">
      <s id="b.1CO.112.5.1">Yusa takatri íruntsuk.</s>
      <s id="b.1CO.112.5.2">Tura Yusa Wakanín~ki Ashí nuna takastinian Súsaiti.</s>
      <s id="b.1CO.112.5.3">Tura shuar Yus-shuara Uuntri chikichik ain Ashí Yusa takatrin métek takaatsui.</s>
      <s id="b.1CO.112.5.4">Antsu chikichkin Ashí nankaamas pénker takaawai.</s>
      <s id="b.1CO.112.5.5">Yusa Wakanísha nuna shiir takasat tusa Súawai.</s>
      <s id="b.1CO.112.5.6">Tura Nii wakera nuna Ninki ni shuarin chikichik chikichik Niisháa Niisháa Súawai.</s>
     </seg>
     <seg type="verse" id="b.1CO.112.6">
      <s id="b.1CO.112.6.1">Yúskete Ashí ni shuarin Niisháa takamtikeana nu.</s>
      <s id="b.1CO.112.6.2">Ninki Ashí ni shuari Enentáin takaak takatnasha shiir takamtikeawai.</s>
     </seg>
     <seg type="verse" id="b.1CO.112.7">
      <s id="b.1CO.112.7.1">Yusak Túratin Súam Yusa Wakaní kakarmari paant átatui nu takasmanum.</s>
      <s id="b.1CO.112.7.2">Tura Ashí shuar Ní takatrijiai Yáiniaiktin ainiawai.</s>
     </seg>
     <seg type="verse" id="b.1CO.112.8">
      <s id="b.1CO.112.8.1">Júnaka Yus takamtikeawai.</s>
      <s id="b.1CO.112.8.2">Nékana nu shuarnasha, unuimiarua nunasha Yúsnan ujaktinian Súawai.</s>
      <s id="b.1CO.112.8.3">Tura mai shuaran Yusa Wakaní kakarmarijiai nuna Túratniun Súsaiti.</s>
     </seg>
     <seg type="verse" id="b.1CO.112.9">
      <s id="b.1CO.112.9.1">Chikichnasha Yúsan áujenak Yúsan ti Enentáimtusar nekas itiurchat ana nuna iwiaratniun Súawai.</s>
      <s id="b.1CO.112.9.2">Nincha Yusa Wakaní kakarmarijiai nuna takastinian Súsaiti.</s>
      <s id="b.1CO.112.9.3">Chikichnasha jaan Tsuártinian Súawai.</s>
     </seg>
     <seg type="verse" id="b.1CO.112.10">
      <s id="b.1CO.112.10.1">Chikichnasha aents ninki Túrachminian Túratniun Súawai.</s>
      <s id="b.1CO.112.10.2">Chikichnasha Yúsnan etserkatniun Súawai.</s>
      <s id="b.1CO.112.10.3">Chikichnasha shuar wari yajauch wakannia pénker wakanniasha apatka nekaatniun Súawai.</s>
      <s id="b.1CO.112.10.4">Chikichnasha Niisháa chichaman chichastinian Súawai.</s>
      <s id="b.1CO.112.10.5">Chikichnasha Niisháa chichasman Jintíatniun Súawai.</s>
     </seg>
     <seg type="verse" id="b.1CO.112.11">
      <s id="b.1CO.112.11.1">Tura Ashí shuara Enentáin nu Wakanik takaawai.</s>
      <s id="b.1CO.112.11.2">Tura Nii wakera nuna ankant ankant Súawai takastinian.</s>
     </seg>
     <seg type="verse" id="b.1CO.112.12">
      <s id="b.1CO.112.12.1">Iikia Kristu Ayashía aintsar~i Ayashímkiaitji.</s>
      <s id="b.1CO.112.12.2">Kristu Ayashí muchitmarisha írunui.</s>
      <s id="b.1CO.112.12.3">Niisha Túmaitiat chikichik ayashtiniaiti.</s>
     </seg>
     <seg type="verse" id="b.1CO.112.13">
      <s id="b.1CO.112.13.1">Tura imianiakrin Yusa Wakaní chikichik awajtamsamji, Kristu Ayashía aintsan.</s>
      <s id="b.1CO.112.13.2">Israer-shuarsha, Israer-shuarchasha, ti itiurchat takaana nusha, ankant ainia nusha, Ashí Yamái chikichik ajasuitji.</s>
      <s id="b.1CO.112.13.3">Tura Yusa Wakaní pimiutkamuitji Niijiai tsaninkia pujakur.</s>
     </seg>
     <seg type="verse" id="b.1CO.112.14">
      <s id="b.1CO.112.14.1">Ayashi muchitmari aya chikichkichuiti.</s>
     </seg>
     <seg type="verse" id="b.1CO.112.15">
      <s id="b.1CO.112.15.1">Tuma asamtai, winia nawer uwejruchuitiat tuke winia ayashrunuiti.</s>
     </seg>
     <seg type="verse" id="b.1CO.112.16">
      <s id="b.1CO.112.16.1">Winia Kuíshrusha Jíiruchuitiat tuke winia ayashrunuiti.</s>
     </seg>
     <seg type="verse" id="b.1CO.112.17">
      <s id="b.1CO.112.17.1">Wátsek winia ayashur aya Jíikitkiuinkia ṡitiurak antukaintiaj?</s>
      <s id="b.1CO.112.17.2">Winia ayashrusha aya Kuíshkitkiuinkia ṡWaríjiain nekapsaintiaj?</s>
     </seg>
     <seg type="verse" id="b.1CO.112.18">
      <s id="b.1CO.112.18.1">Nu asamtai Yus winia ayashru muchitmari ni wakeramunam ikiusuiti.</s>
     </seg>
     <seg type="verse" id="b.1CO.112.19">
      <s id="b.1CO.112.19.1">Chikichik muchitmajain ṡayash áminkiait?</s>
     </seg>
     <seg type="verse" id="b.1CO.112.20">
      <s id="b.1CO.112.20.1">Antsu Untsurí muchitma akuisha chikichik ayashkiiti.</s>
      <s id="b.1CO.112.20.2">Iisha Núnisrik Chíkich Chíkich Iisháa takayatrik métek takasar Yus wakeramu takamtsuk Umíaji.</s>
     </seg>
     <seg type="verse" id="b.1CO.112.21">
      <s id="b.1CO.112.21.1">Winia jiiru pénker ain winia Uwejrúncha wakerishtatjak.</s>
      <s id="b.1CO.112.21.2">Winia muukarsha pénker ain winia nawernasha wakerishtatjak.</s>
      <s id="b.1CO.112.21.3">Núnisan Yus-shuar shiir Enentáimtumak ni yachin "atsumatsjame" Tíchamniaiti.</s>
     </seg>
     <seg type="verse" id="b.1CO.112.22">
      <s id="b.1CO.112.22.1">Antsu ii muchitmari ishichik Enentáimtajnia nu atsakuinkia ti atsumawaintji.</s>
     </seg>
     <seg type="verse" id="b.1CO.112.24">
      <s id="b.1CO.112.24.1">Chíkich muchitmasha, iimiancha nu, shiir iwiarmamtaji.</s>
      <s id="b.1CO.112.24.2">Tura nu muchitmaka shiir iisminia nujai nankaamas pénker wainji.</s>
      <s id="b.1CO.112.24.3">Iis, shiircha nu antsu pénker wainji.</s>
      <s id="b.1CO.112.24.4">Yus ii ayashin Núnisan Atí tusa najanamiayi.</s>
     </seg>
     <seg type="verse" id="b.1CO.112.25">
      <s id="b.1CO.112.25.1">Nujainkia Ayashí muchitmari Máanaitsuk métek Yáiniainiawai.</s>
     </seg>
     <seg type="verse" id="b.1CO.112.26">
      <s id="b.1CO.112.26.1">Chikichik muchitmaram najaimiakum Ashí ayashnium Wáitiatsmek.</s>
      <s id="b.1CO.112.26.2">Núnisan chikichik muchitmaram ayap ajakum Ashí ayashnium shiir átsumek.</s>
     </seg>
     <seg type="verse" id="b.1CO.112.27">
      <s id="b.1CO.112.27.1">Núniskete Kristu Ayashíjiai Ayashímkiaj~i nu.</s>
      <s id="b.1CO.112.27.2">Tura Chíkich Chíkich ni muchitmari aji.</s>
     </seg>
     <seg type="verse" id="b.1CO.112.28">
      <s id="b.1CO.112.28.1">Ayashnium muchitma írunna aintsan Yus ni shuarin Untsurí takatan Súsaiti.</s>
      <s id="b.1CO.112.28.2">Emka Yus akatramu, Nuyá ni chichamen etserin, Nuyá jintinkiartin, Nuyá aents Túrachminian Túrin, Nuyá Tsuákratin, Nuyá Yáinkratin, Nuyá akupin, Nuyá Niisháa chichamjai chicharin, mash írunui.</s>
     </seg>
     <seg type="verse" id="b.1CO.112.29">
      <s id="b.1CO.112.29.1">ṡAshí Yus akatramuk ainia.</s>
      <s id="b.1CO.112.29.2">Ashí Yus-Chichaman etserniuk ainia.</s>
      <s id="b.1CO.112.29.3">Ashí jintinkratniuk ainia.</s>
      <s id="b.1CO.112.29.4">Aents Túrachminian Ashí Túriniak ainia.</s>
     </seg>
     <seg type="verse" id="b.1CO.112.30">
      <s id="b.1CO.112.30.1">Ashí Tsuákratniuk ainia.</s>
      <s id="b.1CO.112.30.2">Ashí Niisháa chichamjai chichamtiniak ainia.</s>
      <s id="b.1CO.112.30.3">Ashí Niisháa chichamjai chichasman jintinkratniuk ainia?</s>
      <s id="b.1CO.112.30.4">Atsá.</s>
      <s id="b.1CO.112.30.5">Túmachuiti.</s>
     </seg>
     <seg type="verse" id="b.1CO.112.31">
      <s id="b.1CO.112.31.1">Túmaitkuinkia pénkera nu takastin wakeruktarum.</s>
      <s id="b.1CO.112.31.2">Tura Imiá pénkera nuna jui jintintiatjarme.</s>
     </seg>
    </div>
    <div type="chapter" id="b.1CO.113">
     <seg type="verse" id="b.1CO.113.1">
      <s id="b.1CO.113.1.1">Ju nunkanmaya aentsu chichamen Untsurí chichayatnak tura nayaimpinmaya aentsu chichamencha chichayatnak anenkratchaknaka tampur meserua aintsanak aya ten-ten ajajai.</s>
      <s id="b.1CO.113.1.2">Penké ántranak chichaajai.</s>
     </seg>
     <seg type="verse" id="b.1CO.113.2">
      <s id="b.1CO.113.2.1">Yus-Chichamnasha ti shiir étseriatnak, Túrasha Ashí uukmancha tura Ashí nekaamniancha nékayatnak, Túrasha Yúsan ti Enentáimtusan Murá umuchiayatnak, anenkratchaknaka penké ántraitjai.</s>
     </seg>
     <seg type="verse" id="b.1CO.113.3">
      <s id="b.1CO.113.3.1">Ashí wi takakjana nuna atsumainian Súayatnak tura Yus shiir awajsattsan winia Ayashrúncha aesawarti tusan surumayatnak tura anenkratchaknaka ántranak Túraitjai.</s>
     </seg>
     <seg type="verse" id="b.1CO.113.4">
      <s id="b.1CO.113.4.1">Anenkartaka wari kajeatsui, Tsánkaiti, Chíkich shuaran shiir awajniuiti, péejchach asa waantu Enentáimtumatsui.</s>
     </seg>
     <seg type="verse" id="b.1CO.113.5">
      <s id="b.1CO.113.5.1">Anenkartaka natsanta nuna Túrichuiti, Níiniunak Enentáimchaiti, kajechuiti, Páchichuiti.</s>
     </seg>
     <seg type="verse" id="b.1CO.113.6">
      <s id="b.1CO.113.6.1">Chikicha tunaarin wararchaiti antsu pénker shuaran wararniuiti.</s>
     </seg>
     <seg type="verse" id="b.1CO.113.7">
      <s id="b.1CO.113.7.1">Anenkartaka aya katsunteawai.</s>
      <s id="b.1CO.113.7.2">Tsanú chichamnasha nakitiawai antsu aya pénker ana nuna Nákawai.</s>
      <s id="b.1CO.113.7.3">Tunáa shuar shiir Ajastí tusa tuke Nákawai.</s>
     </seg>
     <seg type="verse" id="b.1CO.113.8">
      <s id="b.1CO.113.8.1">Anenkrattainkia tuke amuukashtiniaiti.</s>
      <s id="b.1CO.113.8.2">Antsu ju nunka amuukmataisha Yus-Chicham etserkatin atsuttawai, tura Niisháa chichamjai unuimiatsuk chichastincha amuukattawai, tura Ashí nekanamtai unuimiartincha atsuttawai.</s>
     </seg>
     <seg type="verse" id="b.1CO.113.9">
      <s id="b.1CO.113.9.1">Kame yamaikia aya ishichik nékaji.</s>
      <s id="b.1CO.113.9.2">Yus-Chichamsha amutsuk étsereaji.</s>
     </seg>
     <seg type="verse" id="b.1CO.113.10">
      <s id="b.1CO.113.10.1">Túra ukunam mash nekanamtai Yámankamtaik nekaamuka ántar átatui.</s>
     </seg>
     <seg type="verse" id="b.1CO.113.11">
      <s id="b.1CO.113.11.1">Yaunchu wi uchich asan uchichia aintsan Enentáimkiun chichasmajai.</s>
      <s id="b.1CO.113.11.2">Antsu yamaikia uunt ajasan uchiniun iniaisaitjai.</s>
     </seg>
     <seg type="verse" id="b.1CO.113.12">
      <s id="b.1CO.113.12.1">Núnisrik Yamái ju nunkanam Yus paant Wáintsuji.</s>
      <s id="b.1CO.113.12.2">Ispik kusurunam iimsatniua aintsankete.</s>
      <s id="b.1CO.113.12.3">Antsu ukunam mai métek paant wainniaikiattaji.</s>
      <s id="b.1CO.113.12.4">Yamaikia aya ishichik nékajai.</s>
      <s id="b.1CO.113.12.5">Nui antsu Yus winia nékara aintsanak nekaattajai.</s>
     </seg>
     <seg type="verse" id="b.1CO.113.13">
      <s id="b.1CO.113.13.1">Watsek, menaintiu amuukashtin ainiawai.</s>
      <s id="b.1CO.113.13.2">Ju ainiawai: Yus shiir Enentáimtustin, shiir ana nu Nákastin, tura anenkrattai.</s>
      <s id="b.1CO.113.13.3">Ju menaintiunmasha anenkrattainkia Ashí nankaamakuiti.</s>
     </seg>
    </div>
    <div type="chapter" id="b.1CO.114">
     <seg type="verse" id="b.1CO.114.1">
      <s id="b.1CO.114.1.1">Nu asamtai, anenkratin atarum.</s>
      <s id="b.1CO.114.1.2">Tura Núnisrumek Yúsnan pénkera nu takastin wakeruktarum.</s>
      <s id="b.1CO.114.1.3">Imiankaska Yus-Chicham etserkatin pénkeraiti.</s>
     </seg>
     <seg type="verse" id="b.1CO.114.2">
      <s id="b.1CO.114.2.1">Nújainkia Niisháa chichamjai unuimiatsuk chichastin pénkerchaiti.</s>
      <s id="b.1CO.114.2.2">Iis, nu shuar Chíkich shuarjai chichatsuk aya Yusjai chichaawai.</s>
      <s id="b.1CO.114.2.3">Ni chichame penké antukchamniaiti.</s>
      <s id="b.1CO.114.2.4">Yusa Wakaní niin chichastinian Súawai Túrasha tana nu nekaachminiaiti.</s>
     </seg>
     <seg type="verse" id="b.1CO.114.3">
      <s id="b.1CO.114.3.1">Antsu Yus-Chichaman étserea nuka shuaran yayawai.</s>
      <s id="b.1CO.114.3.2">Shuaran Ikiatsuártasa, tura Ikiakártasa, Túrasha atsankrattsa yayawai.</s>
     </seg>
     <seg type="verse" id="b.1CO.114.4">
      <s id="b.1CO.114.4.1">Niisháa chichamjai unuimiatsuk chichaana nuka aya ninki katsuartinian Yáinmamui.</s>
      <s id="b.1CO.114.4.2">Antsu Yus-Chichaman étserea nuka Ashí Yus-shuaran Ikiatsuáwai.</s>
     </seg>
     <seg type="verse" id="b.1CO.114.5">
      <s id="b.1CO.114.5.1">Atumsha Ashí mash Niisháa chichamjai chichastinian wakerajrume.</s>
      <s id="b.1CO.114.5.2">Túrasha nuna nankaamas Yus-Chicham etserkatniun wakerajrume.</s>
      <s id="b.1CO.114.5.3">Aya chichastinjainkia ju Imiá pénkerchakait.</s>
      <s id="b.1CO.114.5.4">Kame chichasma Jintíakmeka maak.</s>
      <s id="b.1CO.114.5.5">Nujai Yus-shuar tsakarartatui.</s>
     </seg>
     <seg type="verse" id="b.1CO.114.6">
      <s id="b.1CO.114.6.1">Enentaimpratarum, yatsuru.</s>
      <s id="b.1CO.114.6.2">Nui iraakun aya Niisháa chichamjai chichaaknaka ṡitiura Yáintatjarum?</s>
      <s id="b.1CO.114.6.3">Antsu Yus winia jintintruamuncha tura wi nékajna nunasha étserkunka Yáintatjarme.</s>
      <s id="b.1CO.114.6.4">Yus-Chichamnasha tura Ashí Yúsnancha jintinkiuncha Yáintatjarme.</s>
     </seg>
     <seg type="verse" id="b.1CO.114.7">
      <s id="b.1CO.114.7.1">Peemsha tura tumansha wi Tájana aintsan ainiawai.</s>
      <s id="b.1CO.114.7.2">Pénker Tuntuíyamuka paant nekaamniaiti.</s>
      <s id="b.1CO.114.7.3">Tura pénker Tuntuíyachkuinkia, nu Tuntuíyamu nekaachminiaiti.</s>
     </seg>
     <seg type="verse" id="b.1CO.114.8">
      <s id="b.1CO.114.8.1">Suntarsha mesetnum wéenakui ni Kapitiántri ni wakeramun ujaktinian kachun umpuawai.</s>
      <s id="b.1CO.114.8.2">Paant umpuakuinkia suntarsha ni wakeramun nekaawartatui.</s>
      <s id="b.1CO.114.8.3">Tura paant umpuachkuinkia suntarsha ṡitiurak mesetnum wétinian iwiarat?</s>
     </seg>
     <seg type="verse" id="b.1CO.114.9">
      <s id="b.1CO.114.9.1">Atumjaisha Núniskete.</s>
      <s id="b.1CO.114.9.2">Nekaachmin chichamjai chichaakminkia ṡTámena nuna itiur nekaawartata?</s>
      <s id="b.1CO.114.9.3">Nase chichartsumeash.</s>
     </seg>
     <seg type="verse" id="b.1CO.114.10">
      <s id="b.1CO.114.10.1">Ju nunkanmaya chichamka ti Untsurí írunui.</s>
      <s id="b.1CO.114.10.2">Nu chichaman nékakka Ashí antukmin ainiawai.</s>
     </seg>
     <seg type="verse" id="b.1CO.114.11">
      <s id="b.1CO.114.11.1">Tura Chíkich shuara chichamen ántachkunka Níijiainkia yajaya apachia aintsanak ajajai.</s>
      <s id="b.1CO.114.11.2">Niisha Wíjiainkia yajaya apachia aintsankete.</s>
     </seg>
     <seg type="verse" id="b.1CO.114.12">
      <s id="b.1CO.114.12.1">Tuma asamtai, Yusa takatri ti wakera asarum Ashí Yus-shuaran ikiarartatna Nú takat nekas wakeruktarum.</s>
     </seg>
     <seg type="verse" id="b.1CO.114.13">
      <s id="b.1CO.114.13.1">Nu asamtai Niisháa chichamjai chichaitkiumka chichasumna nu jintiartin Yus seata.</s>
     </seg>
     <seg type="verse" id="b.1CO.114.14">
      <s id="b.1CO.114.14.1">Niisháa chichamjai Yusan áujeaknaka nekas winia wakantrujai áujeajai tura áujsajna nuna nékatsjai.</s>
     </seg>
     <seg type="verse" id="b.1CO.114.15">
      <s id="b.1CO.114.15.1">Antsu wikia Júnisan Enentáimjai.</s>
      <s id="b.1CO.114.15.2">Yúsan áujeakun winia wakantrujaisha áujsattajai tura Enentáimtsuk áujsashtatjai.</s>
      <s id="b.1CO.114.15.3">Kantamkuncha kantamaj nuna Enentáimkiun winia wakantrujaisha kantamattajai.</s>
     </seg>
     <seg type="verse" id="b.1CO.114.16">
      <s id="b.1CO.114.16.1">Amesha shuar iruntramunam aya wakanmijiai Niisháa chichamjai Yus shiir yuminsakmincha nekaachmin asamtai nékachuka ámijiai métek áujsatniun jeatsui.</s>
     </seg>
     <seg type="verse" id="b.1CO.114.17">
      <s id="b.1CO.114.17.1">Ti shiir Yus yuminsam áujeatsmeash tura Chíkichka Yusjai Ikiakáatsme.</s>
     </seg>
     <seg type="verse" id="b.1CO.114.18">
      <s id="b.1CO.114.18.1">Ashí átum Nusháa chichamjai chicharmena nuna nankaamas wikia chichaajai.</s>
      <s id="b.1CO.114.18.2">Nuna Yusan yuminsajai.</s>
     </seg>
     <seg type="verse" id="b.1CO.114.19">
      <s id="b.1CO.114.19.1">Túmaitiatnak Untsurí chichamjai chichasan ántumtikiashtinjainkia nankaamas Yus-shuar iruntramunmanka aya senku chichamchijiain tiintjai, paant jintintiawartaj tusan.</s>
     </seg>
     <seg type="verse" id="b.1CO.114.20">
      <s id="b.1CO.114.20.1">Yatsuru, uchia aintsarum Enentáimprairap.</s>
      <s id="b.1CO.114.20.2">Kuirchia aintsarum Tunáa Túrashtin Enentáimpratarum tura Chíkich írunna nujai uunt Enentáimpratniua aintsarum Enentáimpratarum.</s>
     </seg>
     <seg type="verse" id="b.1CO.114.21">
      <s id="b.1CO.114.21.1">Yus-Papinium aarmaiti: ""Yajaya shuaran akupkan Niisháa chichamjai chichastatjai.</s>
      <s id="b.1CO.114.21.2">Tura Nújaisha anturtukchartatui" tawai Yus."</s>
      <s id="b.1CO.114.21.3">Tu aarmaiti.</s>
     </seg>
     <seg type="verse" id="b.1CO.114.22">
      <s id="b.1CO.114.22.1">Nújainkia Páantaiti, Nusháa chichamjai chichastinkia Yus-shuarchan ashamtikiar Enentáimtikratniun Yus Súsaiti.</s>
      <s id="b.1CO.114.22.2">Yus-shuaran tu Enentáimtikratniun Súsachuiti.</s>
      <s id="b.1CO.114.22.3">Antsu Yus-Chichaman etserkatniunka Yus-shuarchan Enentáimtiktsuk Yus-shuaran Yáintinian Súsaiti.</s>
     </seg>
     <seg type="verse" id="b.1CO.114.23">
      <s id="b.1CO.114.23.1">Tuma ain, nékachusha tura Yus-shuarchasha Yus-shuar iruntramunam wayanka tura Ashí Niisháa chichamjai chichainianak Wáinkianka "mash waurka ajasarai" Enentáimturmarchartatuak.</s>
     </seg>
     <seg type="verse" id="b.1CO.114.24">
      <s id="b.1CO.114.24.1">Tura Yus-Chicham étserkurminkia nékachusha tura Yus-shuarchasha nui wayanka Ashí Tárumna nujai ni tunaarin iimias Enentáimturtatui.</s>
     </seg>
     <seg type="verse" id="b.1CO.114.25">
      <s id="b.1CO.114.25.1">Nújainkia ni Enentáin úumak ana nuna paant Wáiniak tikishmatar Yusan shiir awajsattawai.</s>
      <s id="b.1CO.114.25.2">Tura "nekas Yus atumjai pujawai" Títiatui.</s>
     </seg>
     <seg type="verse" id="b.1CO.114.26">
      <s id="b.1CO.114.26.1">Ayu, Júnisaiti, yatsuru.</s>
      <s id="b.1CO.114.26.2">Atum irunkurmin shuar takastinian Yus niin susamu Túratí.</s>
      <s id="b.1CO.114.26.3">Kantamátniuncha, jintintiatniuncha, Yus iwiainiakman ujaktinniasha, Nusháa chichamjai chichastinniasha, Nusháa chichasman Jintíatniuncha, Ashí Yus-shuar Yusjai tsakararti tusar juna mash takasarti.</s>
     </seg>
     <seg type="verse" id="b.1CO.114.27">
      <s id="b.1CO.114.27.1">Nusháa chichamjai chichainiakka chikichik chikichik chichasarti.</s>
      <s id="b.1CO.114.27.2">Tura Jímiarchik menaintiuchiksha chichasarti.</s>
      <s id="b.1CO.114.27.3">Tura ni timianka jintiartiniaiti.</s>
     </seg>
     <seg type="verse" id="b.1CO.114.28">
      <s id="b.1CO.114.28.1">Jintiartin atsakuinkia Nusháa chichamjai iruntramunam chichaschatniuiti.</s>
      <s id="b.1CO.114.28.2">Antsu ninki Yusjai chichasti.</s>
     </seg>
     <seg type="verse" id="b.1CO.114.29">
      <s id="b.1CO.114.29.1">Núnisan jimiarchiksha menaintiuchiksha Yus-Chichaman etserkarti.</s>
      <s id="b.1CO.114.29.2">Tura Chíkich shuar nui iruntrar ni etserkamun Enentáimprarti pénkerashit tusar.</s>
     </seg>
     <seg type="verse" id="b.1CO.114.30">
      <s id="b.1CO.114.30.1">Tura chikichik chichaakui Yus chikichan nui pujana nuna yamaram chichaman Súakuinkia emka chichaa nu Iniáisatí.</s>
     </seg>
     <seg type="verse" id="b.1CO.114.31">
      <s id="b.1CO.114.31.1">Núnisrum Yus-Chicham etserkatin wakerarmena nu chikichik chikichik chichasrum Ashí jeattarme.</s>
      <s id="b.1CO.114.31.2">Nújaisha Yus-shuar unuimiarar kakarartatui.</s>
     </seg>
     <seg type="verse" id="b.1CO.114.32">
      <s id="b.1CO.114.32.1">Yúsnan étserainia nuka tuke Enentáimprar chichastin ainiawai.</s>
      <s id="b.1CO.114.32.2">Enentáimtsuk Nánkamsan chichasmin ainiatsui.</s>
     </seg>
     <seg type="verse" id="b.1CO.114.33">
      <s id="b.1CO.114.33.1">Yuska pachimtak chichaman nakitiak shiir chichasmanak wakerawai.</s>
      <s id="b.1CO.114.33.2">Chíkich nunkanmasha Ashí Yus-shuar iruntramunam Túrainia aintsarum Túratniuitrume atumsha.</s>
     </seg>
     <seg type="verse" id="b.1CO.114.34">
      <s id="b.1CO.114.34.1">Yus-shuar iruntramunam nuwa chichastin surimkiamuiti.</s>
      <s id="b.1CO.114.34.2">Yus akupea Núnisan Núwaka chichatsuk umin átin ainiawai.</s>
     </seg>
     <seg type="verse" id="b.1CO.114.35">
      <s id="b.1CO.114.35.1">Inintrustininian wakerakka ni jeen waketkin ni aishrin nui aniasti.</s>
      <s id="b.1CO.114.35.2">Ashí iruntramunam nuwa chichastin natsantaiti.</s>
     </seg>
     <seg type="verse" id="b.1CO.114.36">
      <s id="b.1CO.114.36.1">Jusha Enentáimpratarum.</s>
      <s id="b.1CO.114.36.2">Yus-Chicham atumjai nankamnachmai.</s>
      <s id="b.1CO.114.36.3">Núnisan aya atumiinin Yus-Chicham jeartamchaiti.</s>
      <s id="b.1CO.114.36.4">Chíkich nunkanmasha Yus-shuarti Túrutai Enentáimpratniuitrume atumsha.</s>
     </seg>
     <seg type="verse" id="b.1CO.114.37">
      <s id="b.1CO.114.37.1">Atumíin shuar "Yus-Chichaman tuke etserniuitjai" Enentáimtumatsuash.</s>
      <s id="b.1CO.114.37.2">Tura Chíkich shuarsha "Yusa Wakaní tuke winia akuptaiti" Enentáimtumatsuash.</s>
      <s id="b.1CO.114.37.3">Nu shuarka wi aatjarmena nuna Enentáimprar "nekas Yúsnan Tíniuiti" Tiartí.</s>
     </seg>
     <seg type="verse" id="b.1CO.114.38">
      <s id="b.1CO.114.38.1">Tu Táchakuinkia niisha ántrar ainiawai.</s>
     </seg>
     <seg type="verse" id="b.1CO.114.39">
      <s id="b.1CO.114.39.1">Nu asamtai, yatsuru, Yus-Chicham etserkatin wakeruktarum.</s>
      <s id="b.1CO.114.39.2">Nusháa chichamjai unuimiatsuk chichastincha surimkiairap.</s>
     </seg>
     <seg type="verse" id="b.1CO.114.40">
      <s id="b.1CO.114.40.1">Túmaitiat antukchamin awajtsuk Ashí shiir Túratarum.</s>
     </seg>
    </div>
    <div type="chapter" id="b.1CO.115">
     <seg type="verse" id="b.1CO.115.1">
      <s id="b.1CO.115.1.1">Ataksha, yatsuru, uwempratin chichaman wi etserkamaj nuna atumin Enentáimtikrattsan wakerajrume.</s>
      <s id="b.1CO.115.1.2">Nu chichamsha atumsha Enentáimturarum tariarurme.</s>
     </seg>
     <seg type="verse" id="b.1CO.115.2">
      <s id="b.1CO.115.2.1">Nu chichamsha átum ántar Enentáimtachkurmeka uwempraitrume.</s>
      <s id="b.1CO.115.2.2">Wi ujakmajrum nu tuke Enentáimtaitkiurmeka nekas uwempraitrume.</s>
     </seg>
     <seg type="verse" id="b.1CO.115.3">
      <s id="b.1CO.115.3.1">Winia ujatkamunak ujakmajrume.</s>
      <s id="b.1CO.115.3.2">Nu chichamsha Ashí nankaamas uuntaiti.</s>
      <s id="b.1CO.115.3.3">Júiti nu chicham: Ii tunaarin Asakártasa Kristu jarutramkamiaji, Yus-Papinium tana Núnisan.</s>
     </seg>
     <seg type="verse" id="b.1CO.115.4">
      <s id="b.1CO.115.4.1">Tura jakamtai iwiarsarmiayi.</s>
      <s id="b.1CO.115.4.2">Nuyá Menaintiú tsawant tsawarmanum Yus Niin iniantkimiayi, Yus-Papinium tana Núnisan.</s>
     </seg>
     <seg type="verse" id="b.1CO.115.5">
      <s id="b.1CO.115.5.1">Nantakisha Pítrun wantintiukmiayi, Nuyá ni akatramurin wantintiukmiayi.</s>
     </seg>
     <seg type="verse" id="b.1CO.115.6">
      <s id="b.1CO.115.6.1">Nuyanka kiniantusa (500) nankaamas Yus-shuaran wantintiukmiayi.</s>
      <s id="b.1CO.115.6.2">Nú shuarnumiasha ishichik Jákaru ainiawai tura Untsurí tuke pujuiniawai.</s>
     </seg>
     <seg type="verse" id="b.1CO.115.7">
      <s id="b.1CO.115.7.1">Nuyasha Sántiakun tura Nuyá Ashí ni akatramurin wantintiukmiayi.</s>
     </seg>
     <seg type="verse" id="b.1CO.115.8">
      <s id="b.1CO.115.8.1">Ashí Amúamunmasha winiasha wantintiurkamiayi, wi yajauch wekaa ain.</s>
     </seg>
     <seg type="verse" id="b.1CO.115.9">
      <s id="b.1CO.115.9.1">Wisha Yus-shuaran ti yajauch awajsa asan Chíkich Yus-akatramujai ímianchaitjai.</s>
      <s id="b.1CO.115.9.2">Nekas winia pénkerujai ni akatramurintjai Tíchamniaitjai.</s>
     </seg>
     <seg type="verse" id="b.1CO.115.10">
      <s id="b.1CO.115.10.1">Antsu Yus ti shiir anentak winia Enentáirui pujurtus pénker najataiti.</s>
      <s id="b.1CO.115.10.2">Nu asamtai winia kakarmarjai takaschaitjai, antsu Yus, anenkartin asa, winia Enentáirui takaakui Ashí ni akatramurin nankaamas takasuitjai.</s>
     </seg>
     <seg type="verse" id="b.1CO.115.11">
      <s id="b.1CO.115.11.1">Tura wi takaakuisha tura ni takainiakuisha mai pénkerkete.</s>
      <s id="b.1CO.115.11.2">Nu chichamka mash étsereaji tura nu chichamsha átum Enentáimtusmarme.</s>
     </seg>
     <seg type="verse" id="b.1CO.115.12">
      <s id="b.1CO.115.12.1">Iisha "Kristu jakamunmaya nantakniuiti" tu étsereaji. ṡItiur nuikia shuar jakamunmaya nantakchatniuiti tuinia?</s>
     </seg>
     <seg type="verse" id="b.1CO.115.13">
      <s id="b.1CO.115.13.1">Jakamunmaya nantakchatniuitkiuinkia nuikia Krístusha nantakchaiti.</s>
     </seg>
     <seg type="verse" id="b.1CO.115.14">
      <s id="b.1CO.115.14.1">Tura Kristu nantakchaitkiuinkia ii ujajnia nu penké ántraiti, atumsha Kristu Enentáimtarmena nusha ántraiti.</s>
     </seg>
     <seg type="verse" id="b.1CO.115.15">
      <s id="b.1CO.115.15.1">Núnisaitkiuinkia iisha "Yus Krístun iniantkimiayi" Tákur waitruamji.</s>
      <s id="b.1CO.115.15.2">Iis, nekas jakamunmaya nantakchamniaitkiuinkia nuikia nekas Yus Krístun iniantkichuiti.</s>
     </seg>
     <seg type="verse" id="b.1CO.115.16">
      <s id="b.1CO.115.16.1">Jaka nantakchatniuitkiuinkia imia Krístusha iniantkichmaiti.</s>
     </seg>
     <seg type="verse" id="b.1CO.115.17">
      <s id="b.1CO.115.17.1">Tura Kristu iniantkichmaitkiuinkia átum Kristu Enentáimtamusha penké ántraiti.</s>
      <s id="b.1CO.115.17.2">Tunaarmisha Asakárchamu ainiawai.</s>
     </seg>
     <seg type="verse" id="b.1CO.115.18">
      <s id="b.1CO.115.18.1">Núnisaitkiuinkia Yus-shuar Jákaru ainia nu tuke menkakaru ainiawai.</s>
     </seg>
     <seg type="verse" id="b.1CO.115.19">
      <s id="b.1CO.115.19.1">Iikia Kristu Enentáimtusar tuke Niijiai shiir pujustin Nákaji.</s>
      <s id="b.1CO.115.19.2">Tura aya Jú nunkanam pujustiniaitkiurkia Kristu ántar Enentáimtakrin Ashí nankaamas waitnentrampratniuitji.</s>
     </seg>
     <seg type="verse" id="b.1CO.115.20">
      <s id="b.1CO.115.20.1">Antsu imiankas Kristu jakamunmaya nantakniuiti.</s>
      <s id="b.1CO.115.20.2">Ashí ukunam jakanmaya tuke Jákashtinian nantakiartatna nuna Nii émtukuiti.</s>
     </seg>
     <seg type="verse" id="b.1CO.115.22">
      <s id="b.1CO.115.22.1">Yaunchu Atan Tunáa Túramtai Ashí shuar Jákatin ainiawai.</s>
      <s id="b.1CO.115.22.2">Núnisan yamaikia Krístujain tuke atakka Jákashtinian nantakiartiniaiti.</s>
      <s id="b.1CO.115.22.3">Iis, chikichik aishmanjain Jákatin nankamnamiayi.</s>
      <s id="b.1CO.115.22.4">Nuka Atankauyayi.</s>
      <s id="b.1CO.115.22.5">Núnisan chikichik aishmanjai nantaktin nankamnamiayi.</s>
      <s id="b.1CO.115.22.6">Nuka Krístuiti.</s>
     </seg>
     <seg type="verse" id="b.1CO.115.23">
      <s id="b.1CO.115.23.1">Yus wakerana nui Yusna nu mash nantakiartatui: Kristu emka-juukma aintsan émtukim nantakniuiti tura atak ju nunkanam tara Ashí ni shuarin Júuktinia aintsan iniantkittiawai.</s>
     </seg>
     <seg type="verse" id="b.1CO.115.24">
      <s id="b.1CO.115.24.1">Nuinkia mash amuukattawai.</s>
      <s id="b.1CO.115.24.2">Nui Kristu Ashí Kapitiánniasha, Ashí akupniuncha, Ashí Núnisan Jú nunkanam írunna nunasha nupetak emesrattawai.</s>
      <s id="b.1CO.115.24.3">Krístusha Ashí mash ni Aparín susattawai.</s>
      <s id="b.1CO.115.24.4">Tura Yus Apa Ashí akupin átatui nuikia.</s>
     </seg>
     <seg type="verse" id="b.1CO.115.25">
      <s id="b.1CO.115.25.1">Iis, Júnisan átatui.</s>
      <s id="b.1CO.115.25.2">Emka Yus Apa Ashí ni nemasrin nupetak Krístun susattawai akupin Atí tusa.</s>
     </seg>
     <seg type="verse" id="b.1CO.115.26">
      <s id="b.1CO.115.26.1">Tura ni nemasrin nupetak Ashí Amúamunam Jákatniuncha nupetkattawai.</s>
     </seg>
     <seg type="verse" id="b.1CO.115.27">
      <s id="b.1CO.115.27.1">Yus Apa Ashí Krístun Súsaiti Ashí akupin Atí tusa.</s>
      <s id="b.1CO.115.27.2">Yus-Papinium tu aarmaiti.</s>
      <s id="b.1CO.115.27.3">Tura "Ashí Krístun Súsaiti" Táyat Yus Apancha susamuiti Tátsui.</s>
      <s id="b.1CO.115.27.4">Antsu Yus Apa Ashí Niin susa asa Ninki Súsachmaiti.</s>
     </seg>
     <seg type="verse" id="b.1CO.115.28">
      <s id="b.1CO.115.28.1">Tura Yus Apa Ashí mash ni Uchirin Krístun nekas susamtai Kristu nuikia Ashí akupin ajas atak ni Aparín mash awantuki Núnisan surumaktatui.</s>
      <s id="b.1CO.115.28.2">Nuinkia Yuska tuke Ashí nankaamantu átatui.</s>
     </seg>
     <seg type="verse" id="b.1CO.115.29">
      <s id="b.1CO.115.29.1">Ayu.</s>
      <s id="b.1CO.115.29.2">Tura shuar jakan Enentáimtusar imiantinniasha ṡurukamtia nuna Túruinia?</s>
      <s id="b.1CO.115.29.3">Jákaru nantakchatniuncha ṡurukamtai imianainia?</s>
     </seg>
     <seg type="verse" id="b.1CO.115.30">
      <s id="b.1CO.115.30.1">Iikia ṡurukamtai tuke Jáninkiaruitiaj~i?</s>
      <s id="b.1CO.115.30.2">Nantakchatniuitkiuinkia ántra Wáitsaintji.</s>
     </seg>
     <seg type="verse" id="b.1CO.115.31">
      <s id="b.1CO.115.31.1">Atsá, penké aintsachuiti.</s>
      <s id="b.1CO.115.31.2">Nu asamtai átum ii Uuntri Jesukrístu Enentáimtakrumin wi shiir Enentáimtajrume.</s>
      <s id="b.1CO.115.31.3">Tura wisha tuke tsawantin ti itiurchat pujakun Jákatniua aintsan pujajai.</s>
     </seg>
     <seg type="verse" id="b.1CO.115.32">
      <s id="b.1CO.115.32.1">Jakamunmaya nantakchatniuitkiuinkia wi ántranak kajen shuarjai Ipisiunam Máaniakuitjai.</s>
      <s id="b.1CO.115.32.2">Maa, uunt Yawáa ainis kajen ármai.</s>
      <s id="b.1CO.115.32.3">Wats, Núnisaitkiuinkia antsu "Yurumár nampektai, kashin Jákashtatjik" titiai nuikia.</s>
     </seg>
     <seg type="verse" id="b.1CO.115.33">
      <s id="b.1CO.115.33.1">Anannawairap.</s>
      <s id="b.1CO.115.33.2">"Pénkeraitiatam yajauch shuarjai tsaninkia wekakmeka yajauch Máatrattame" tiniu ainiawai.</s>
     </seg>
     <seg type="verse" id="b.1CO.115.34">
      <s id="b.1CO.115.34.1">Tunáa ikiuakrum pénker wekasatin shiir Enentáimpratarum.</s>
      <s id="b.1CO.115.34.2">Iis, shuar Yúsan nékainiachu tuke awai.</s>
      <s id="b.1CO.115.34.3">Atumin natsaaruk tusan Tájarme.</s>
     </seg>
     <seg type="verse" id="b.1CO.115.35">
      <s id="b.1CO.115.35.1">Shuarsha inintruschaimpiash ṡJákarusha itiurak nantakiarat.</s>
      <s id="b.1CO.115.35.2">Nantakiarsha Warí ayashniak takusarat?</s>
     </seg>
     <seg type="verse" id="b.1CO.115.36">
      <s id="b.1CO.115.36.1">Enentáimtsuk inintrawai.</s>
      <s id="b.1CO.115.36.2">Jinkiaí araamsha jaka aintsan Amúatsuk.</s>
      <s id="b.1CO.115.36.3">Túrayat tsapaatsuk.</s>
     </seg>
     <seg type="verse" id="b.1CO.115.37">
      <s id="b.1CO.115.37.1">Tsapaitniurisha araatsme antsu trikiu jinkiaichisha Chíkich áraka jinkiaichirisha araame.</s>
     </seg>
     <seg type="verse" id="b.1CO.115.38">
      <s id="b.1CO.115.38.1">Nuyá tsapaakuisha Yus wakerana Núnisan Ní tsapaitniurincha Súawai.</s>
      <s id="b.1CO.115.38.2">Tura ankant ankant tsapaitniurinkia Súsaiti.</s>
     </seg>
     <seg type="verse" id="b.1CO.115.39">
      <s id="b.1CO.115.39.1">Núnisan Ashí ayash métekcha ainiawai.</s>
      <s id="b.1CO.115.39.2">Aentsnaka niishaaiti.</s>
      <s id="b.1CO.115.39.3">Kuntinniasha niishaaiti.</s>
      <s id="b.1CO.115.39.4">Nanamtinniasha namaknasha Niisháa ainiawai.</s>
     </seg>
     <seg type="verse" id="b.1CO.115.40">
      <s id="b.1CO.115.40.1">Nayaimpiniam yaa írunui tura ju nunkanam írunna nujai Nusháa iimtin ainiawai.</s>
      <s id="b.1CO.115.40.2">Nayaimpinmayasha nunkayasha Shíirmari nushaiti.</s>
     </seg>
     <seg type="verse" id="b.1CO.115.41">
      <s id="b.1CO.115.41.1">Etsá wincharisha nantunusha Yáanusha mash nushaaiti.</s>
      <s id="b.1CO.115.41.2">Nuamtak yaaksha chikicha wincharinkia chikichnajainkia nushaaiti.</s>
     </seg>
     <seg type="verse" id="b.1CO.115.42">
      <s id="b.1CO.115.42.1">Núniskete jaka nantaktincha.</s>
      <s id="b.1CO.115.42.2">Káurtinnium iwiarsam Jákashtinnium nantaawai.</s>
     </seg>
     <seg type="verse" id="b.1CO.115.43">
      <s id="b.1CO.115.43.1">Antra nu iwiarnawai, shiira nu nantaawai.</s>
      <s id="b.1CO.115.43.2">Kakarmachua nu iwiarnawai, kakarma nu nantaawai.</s>
     </seg>
     <seg type="verse" id="b.1CO.115.44">
      <s id="b.1CO.115.44.1">Juyá ayash iwiarnawai, nayaimpinmaya ayash nantaawai.</s>
      <s id="b.1CO.115.44.2">Juyá ayash átsuk.</s>
      <s id="b.1CO.115.44.3">Núnisan nayaimpinmaya ayashsha awai.</s>
     </seg>
     <seg type="verse" id="b.1CO.115.45">
      <s id="b.1CO.115.45.1">Yus-Papinium Nuní aarmaiti: "Emka aishman ni naari Atan, aents ajas iwiaaku ajasmiayi."</s>
      <s id="b.1CO.115.45.2">Tu aarmaiti.</s>
      <s id="b.1CO.115.45.3">Ukunmanka, yamaram Atanka aintsan, Kristu, wakan asa, Ashí aentsun nekas iwiaaku átinian susamniaiti.</s>
     </seg>
     <seg type="verse" id="b.1CO.115.46">
      <s id="b.1CO.115.46.1">Nayaimpinmaya ayashkia émkachuiti antsu Juyá ayash émkaiti tura Nuyá nayaimpinmaya nu.</s>
     </seg>
     <seg type="verse" id="b.1CO.115.47">
      <s id="b.1CO.115.47.1">Emka aishman nunkajai najanamu asa nunkayaiti.</s>
      <s id="b.1CO.115.47.2">Ukunmaya aishmansha ii Uuntri Kristu asa nayaimpinmayaiti.</s>
     </seg>
     <seg type="verse" id="b.1CO.115.48">
      <s id="b.1CO.115.48.1">Atanka aintsan ainia nusha Juyá ayashtin ainiawai.</s>
      <s id="b.1CO.115.48.2">Kristu aintsan ainia nusha nayaimpinmaya ayashtin ainiawai.</s>
     </seg>
     <seg type="verse" id="b.1CO.115.49">
      <s id="b.1CO.115.49.1">Yamái Juyá ainiakur ukunam nayaimpinmaya ayashtin ajastatji.</s>
     </seg>
     <seg type="verse" id="b.1CO.115.50">
      <s id="b.1CO.115.50.1">Juna Tájarme, yatsuru.</s>
      <s id="b.1CO.115.50.2">Ayash Númpentin asa nayaimpiniam, Yus akupeana nui, wayachminiaiti.</s>
      <s id="b.1CO.115.50.3">Iis, Káutainkia Káurchatniunam wayachminiaiti.</s>
     </seg>
     <seg type="verse" id="b.1CO.115.51">
      <s id="b.1CO.115.51.1">Yaunchu uukma nu Yamái nekaatarum.</s>
      <s id="b.1CO.115.51.2">Ashí Jákashtatji, Túmaitiatar Ashí Yapajniáttaji.</s>
     </seg>
     <seg type="verse" id="b.1CO.115.52">
      <s id="b.1CO.115.52.1">Tura pusar~i Muíttsarnin ti Wárik Yapajniáttaji.</s>
      <s id="b.1CO.115.52.2">Tura Ashí amuukai tusa umpuartatui.</s>
      <s id="b.1CO.115.52.3">Nú Umpúamunmasha Yus-shuar Jákaru ainia nu atak Jákashtinian nantakiartatui.</s>
      <s id="b.1CO.115.52.4">Iisha nuin Yapajniáttaji.</s>
     </seg>
     <seg type="verse" id="b.1CO.115.54">
      <s id="b.1CO.115.54.1">Jú kautainkia Yamái Jákatniuitiat Káurchamnia ajastiniaiti.</s>
      <s id="b.1CO.115.54.2">Túrasha Jákachmin átatui.</s>
      <s id="b.1CO.115.54.3">Nu Túrunamtaisha Yus-Papinium aarma uminkiattawai: "Jákatniun Yus nupetak amukuiti.</s>
     </seg>
     <seg type="verse" id="b.1CO.115.55">
      <s id="b.1CO.115.55.1">ṡItiur Jákatjik yamaikia.</s>
      <s id="b.1CO.115.55.2">Jákatniusha itiur nupettamkan mantamataj~i?"</s>
      <s id="b.1CO.115.55.3">Tu aarmaiti.</s>
     </seg>
     <seg type="verse" id="b.1CO.115.56">
      <s id="b.1CO.115.56.1">Yaunchu Yus akupkamu tiniu asamtai shuar Tunáa tura Jákatniuiti.</s>
     </seg>
     <seg type="verse" id="b.1CO.115.57">
      <s id="b.1CO.115.57.1">Yamái antsu ii Uuntri Jesukrístu Túramujai Jákatniunka Yus nupetkaiti.</s>
      <s id="b.1CO.115.57.2">Tura incha nujai uwempratniun amaakui shiir Yúminkiaji.</s>
     </seg>
     <seg type="verse" id="b.1CO.115.58">
      <s id="b.1CO.115.58.1">Nu asamtai, aneamu yatsuru, kakaram ajasrum yawetsuk nankaamas Yusa takatri takastarum.</s>
      <s id="b.1CO.115.58.2">Ii Uuntri Krístujai tsaninkia takaarum nuka penké ántrachuiti.</s>
      <s id="b.1CO.115.58.3">Nu paant nékarme.</s>
     </seg>
    </div>
    <div type="chapter" id="b.1CO.116">
     <seg type="verse" id="b.1CO.116.1">
      <s id="b.1CO.116.1.1">Yusa kuitri irurtinkia, Yus-shuaran Karasea nunkanam Tímiaj Núnisnak atumniasha Tájarme.</s>
     </seg>
     <seg type="verse" id="b.1CO.116.2">
      <s id="b.1CO.116.2.1">Ashí tumintin, Yus Súramna aintsam akankam ikiusta.</s>
      <s id="b.1CO.116.2.2">Nújainkia wi jeattaj nui yaunchu akankamu mash irurmin átatui.</s>
     </seg>
     <seg type="verse" id="b.1CO.116.3">
      <s id="b.1CO.116.3.1">Nui jeancha átum anaiyarmena nu shuaran papijiai Jerusarénnum akupkattajai.</s>
      <s id="b.1CO.116.3.2">Tura Atumí Kuítrumin aisha ii yachin Súsartatui.</s>
     </seg>
     <seg type="verse" id="b.1CO.116.4">
      <s id="b.1CO.116.4.1">Wisha wéminiaitkiuinkia wijiai wéartatui.</s>
     </seg>
     <seg type="verse" id="b.1CO.116.5">
      <s id="b.1CO.116.5.1">Wi Masetúnia nunkanam wétiniaitjai tura Nuyá Kurintiunam jeattajai.</s>
     </seg>
     <seg type="verse" id="b.1CO.116.6">
      <s id="b.1CO.116.6.1">Nuisha Untsurí tsawant pujuschatjash.</s>
      <s id="b.1CO.116.6.2">Ishichik nantusha wéchamnianum pujuschatjash.</s>
      <s id="b.1CO.116.6.3">Tura wi atak wéakui atumsha Yáintkiarum shiir akuptukchattarpash.</s>
     </seg>
     <seg type="verse" id="b.1CO.116.7">
      <s id="b.1CO.116.7.1">Aya Wárik nankaamaktinian nakitiajai.</s>
      <s id="b.1CO.116.7.2">Antsu Yus wakerakuinkia Untsurí tsawant atumjai pujustaj tajai.</s>
     </seg>
     <seg type="verse" id="b.1CO.116.8">
      <s id="b.1CO.116.8.1">Tura juin Ipisiunam Pintikustís nampernum pujustatjai.</s>
     </seg>
     <seg type="verse" id="b.1CO.116.9">
      <s id="b.1CO.116.9.1">Juinkia Yusa takatri Tí shiir takastin awai.</s>
      <s id="b.1CO.116.9.2">Tura Untsurí shuar wi takaamun nakitiainiawai.</s>
     </seg>
     <seg type="verse" id="b.1CO.116.10">
      <s id="b.1CO.116.10.1">Timiutéu nui jeamtainkia, shiir awajsatarum; sapijmiakain.</s>
      <s id="b.1CO.116.10.2">Niisha wijiai métek Yusa takatrin takaawiti.</s>
     </seg>
     <seg type="verse" id="b.1CO.116.11">
      <s id="b.1CO.116.11.1">Nu asamtai nakitrairap.</s>
      <s id="b.1CO.116.11.2">Antsu Yáinkrum Winí shiir akupkatarum.</s>
      <s id="b.1CO.116.11.3">Chíkich yachijiai Tatí tusan Nákajai.</s>
     </seg>
     <seg type="verse" id="b.1CO.116.12">
      <s id="b.1CO.116.12.1">Apurusnasha Chíkich yachijiai Winí Iirmasartí tusan ti seamjai tura penkesha nakiarmai.</s>
      <s id="b.1CO.116.12.2">Kame nii ankant aku nui winishtimpiash.</s>
     </seg>
     <seg type="verse" id="b.1CO.116.13">
      <s id="b.1CO.116.13.1">Aneara tariarum Yus nekas Enentáimtustarum.</s>
      <s id="b.1CO.116.13.2">Aishmanchakaitrum, kakaram ajastarum.</s>
     </seg>
     <seg type="verse" id="b.1CO.116.14">
      <s id="b.1CO.116.14.1">Anenkartamujai mash Túratarum.</s>
     </seg>
     <seg type="verse" id="b.1CO.116.15">
      <s id="b.1CO.116.15.1">Ayu, yatsuru.</s>
      <s id="b.1CO.116.15.2">Estepanasa shuari Ashí emka Akaya nunkanam Yus-shuar ajasarman nékarme.</s>
      <s id="b.1CO.116.15.3">Niisha Yus-shuaran Yáintajtsar tuke takainiawai.</s>
     </seg>
     <seg type="verse" id="b.1CO.116.16">
      <s id="b.1CO.116.16.1">Niisha tura Ashí niijiai métek Yáinkiar takainia Nú shuar seatmana nu tuke Túratarum.</s>
     </seg>
     <seg type="verse" id="b.1CO.116.17">
      <s id="b.1CO.116.17.1">Estepanassha Jurtunátusha Akaikiusha Atumíiya Táarmatai shiir waraajai.</s>
      <s id="b.1CO.116.17.2">Atum Yajá pujakrum tujintiarmena nuna Túrawarmai.</s>
     </seg>
     <seg type="verse" id="b.1CO.116.18">
      <s id="b.1CO.116.18.1">Niisha winia shiir Enentáimtikrurarai.</s>
      <s id="b.1CO.116.18.2">Núnisan shiir Enentáimtikramprattarme.</s>
      <s id="b.1CO.116.18.3">Nuní aents tuke shiir Enentáimtustiniaiti.</s>
     </seg>
     <seg type="verse" id="b.1CO.116.19">
      <s id="b.1CO.116.19.1">Asia nunkanmaya Yus-shuar Amikmáatmainiawai.</s>
      <s id="b.1CO.116.19.2">Akirasha ni nuwe Prisirajaisha Ashí Yus-shuar ni jeen Yus-Chichaman irunturarusha Jesusa Náariin Amikmáatmainiawai.</s>
     </seg>
     <seg type="verse" id="b.1CO.116.20">
      <s id="b.1CO.116.20.1">Ashí ii yachisha Amikmáatmainiawai.</s>
      <s id="b.1CO.116.20.2">Nuámtaksha shiir awajnaisrum Amikmáaniatarum.</s>
     </seg>
     <seg type="verse" id="b.1CO.116.21">
      <s id="b.1CO.116.21.1">Wi Papru asan Júchiniak winia uwejrujai aaran amikmaajrume.</s>
     </seg>
     <seg type="verse" id="b.1CO.116.22">
      <s id="b.1CO.116.22.1">Ii Uuntri Jesukrístun aneachuka yajauchiniam yuminkramu Atí.</s>
      <s id="b.1CO.116.22.2">"Ii Uuntrí, wari Tatá."</s>
     </seg>
     <seg type="verse" id="b.1CO.116.23">
      <s id="b.1CO.116.23.1">Ii Uuntri Jesukrístu yainmakarti.</s>
     </seg>
     <seg type="verse" id="b.1CO.116.24">
      <s id="b.1CO.116.24.1">Jesukrístunu asakrumin atumin Ashí ti aneajrume.</s>
      <s id="b.1CO.116.24.2">Nu Atí.</s>
     </seg>
    </div>
   </div>
   <div type="book" id="b.2CO">
    <div type="chapter" id="b.2CO.21">
     <seg type="verse" id="b.2CO.21.1">
      <s id="b.2CO.21.1.1">Wi Pápruitjai Jesukrístu akatramu.</s>
      <s id="b.2CO.21.1.2">Yus nuna wakerakui ni akatramuri anaikiamuitjai.</s>
      <s id="b.2CO.21.1.3">Ii yachi Timiutéujai Yus-shuar Kurintiu péprunam íruntrumna nuna áatjarme.</s>
      <s id="b.2CO.21.1.4">Kame Ashí Akaya nunkanam Yusna ajasurmena nunasha áatjarme.</s>
     </seg>
     <seg type="verse" id="b.2CO.21.2">
      <s id="b.2CO.21.2.1">Apa Yussha, ii Uuntri Jesukrístusha shiir Enentáimturma ásar imiatkinchanum tuke shiir pujustinian Yáinmakarat tusan wakerajrume.</s>
     </seg>
     <seg type="verse" id="b.2CO.21.3">
      <s id="b.2CO.21.3.1">Ii Uuntri Jesukrístu Apari, ii Yusri ana nuna naari uunt awajsatai.</s>
      <s id="b.2CO.21.3.2">Niisha ii Aparínti.</s>
      <s id="b.2CO.21.3.3">Iin waitnentramaji.</s>
      <s id="b.2CO.21.3.4">Tura Niisha ii Yúsrinti.</s>
      <s id="b.2CO.21.3.5">Tuma asa iin tuke atsantamji.</s>
     </seg>
     <seg type="verse" id="b.2CO.21.4">
      <s id="b.2CO.21.4.1">Ii Wáitiajnia nui Yuska iin atsantamji.</s>
      <s id="b.2CO.21.4.2">Tura iin atsantamjinia Nútiksarik iisha Chíkich shuar Wáitiainia nuna atsankrarat tusa Túrutmaji.</s>
     </seg>
     <seg type="verse" id="b.2CO.21.5">
      <s id="b.2CO.21.5.1">Warí, Kristu Wáitsamuri Núkap pachiinkiaitjinia Núnisrik ni atsankramurin Núkap pachiinkiaitji.</s>
     </seg>
     <seg type="verse" id="b.2CO.21.6">
      <s id="b.2CO.21.6.1">Tuma asamtai, Wáitiajnia nu, Yusa uwemtikrampratniuri tura ni atsankratniuri atumsha takustarum tusar Wáitiaji.</s>
      <s id="b.2CO.21.6.2">Tura Yus iin atsantampramjinia nu, Yusa uwemtikrampratniuri tura ni atsankratniuri átum takustarum tusar atsankramuitji.</s>
      <s id="b.2CO.21.6.3">Wats, átum uwemtikramu tura atsankramu asarum, ii Wáitsajnia Nútiksarmek Wáitiayatrum shiir Enentáimsarum katsuntramniaitrume.</s>
     </seg>
     <seg type="verse" id="b.2CO.21.7">
      <s id="b.2CO.21.7.1">Tura "Túrattawai" tu Enentáimtajrume.</s>
      <s id="b.2CO.21.7.2">Warí, átum iijiai métek Wáitsaitrume.</s>
      <s id="b.2CO.21.7.3">Núnisan iijiai métek Yus atsantamtsurmek.</s>
     </seg>
     <seg type="verse" id="b.2CO.21.8">
      <s id="b.2CO.21.8.1">Yatsurtiram, iikia Asia nunkanam ti itiurchat Wáinkiamjinia nu nekaatarum tusar wakeraji.</s>
      <s id="b.2CO.21.8.2">Imiá itiurchat Wáinkiar iikia katsuntratin jeachmaji.</s>
     </seg>
     <seg type="verse" id="b.2CO.21.9">
      <s id="b.2CO.21.9.1">Nu itiurchatnumia "iwiaaku Jíinkishtatji" tu Enentáimsamji.</s>
      <s id="b.2CO.21.9.2">Túrasha "iikia tujinchaitji" tu Enentáimtumatsuk, antsu jakamunmayan inianniua Nú Yúsan Enentáimtusarat tusa nu Túrunamji.</s>
     </seg>
     <seg type="verse" id="b.2CO.21.11">
      <s id="b.2CO.21.11.1">Jakamnia itiurchatnumia Yuska uwemtikrampramji.</s>
      <s id="b.2CO.21.11.2">Tura yamaisha uwemtikrampratajtsa pujurtamji.</s>
      <s id="b.2CO.21.11.3">Tura atumsha iin Yus áujtakrumninkia "Yuska tuke uwemtikramprattaji" taji.</s>
      <s id="b.2CO.21.11.4">Tura Untsurí shuar Yus aujsa asakrumin, ii uwempra asakrin Untsurí shuar Yúsan yuminsartatui.</s>
     </seg>
     <seg type="verse" id="b.2CO.21.12">
      <s id="b.2CO.21.12.1">Yatsurtiram, ju nekaatarum tusar wakeraji.</s>
      <s id="b.2CO.21.12.2">Ju nunkanam pujusar tura nekaska atumjai pujusar anantsuk tura Yus umirkar wekaimji.</s>
      <s id="b.2CO.21.12.3">Aya ii nekatairijiain wekaichamji.</s>
      <s id="b.2CO.21.12.4">Antsu Yus iin waitnentrama asa pénker wekasatniun Yainmakmaji.nu nekaar shiir Enentáimji.</s>
     </seg>
     <seg type="verse" id="b.2CO.21.13">
      <s id="b.2CO.21.13.1">Aatjarmena nu Páantaiti.</s>
      <s id="b.2CO.21.13.2">Atum áujsarum nekaatin jearmena nunak aarjai.</s>
      <s id="b.2CO.21.13.3">Chikichan nekaachminian aatsjai.</s>
      <s id="b.2CO.21.13.4">Pénker nekaatarum tusan wakerajrume.</s>
     </seg>
     <seg type="verse" id="b.2CO.21.14">
      <s id="b.2CO.21.14.1">Ishichik nékayatrumek Nú Núkap tuke nekaki wetarum tusan wakerajrume.</s>
      <s id="b.2CO.21.14.2">Nuinkia Jesukrístu Tátinia Nú tsawantai átum winia shiir Enentáimtursattarme.</s>
      <s id="b.2CO.21.14.3">Tura átum pénker wekasa asakrumin shiir Enentáimtustatjarme.</s>
     </seg>
     <seg type="verse" id="b.2CO.21.15">
      <s id="b.2CO.21.15.1">Tura ii shiir enentaimtuniaj nuna nékakun ataksha Yusa waitnenkartutairi nekapsak tusan ataksha atumiin irastinian wakerimjai.</s>
     </seg>
     <seg type="verse" id="b.2CO.21.16">
      <s id="b.2CO.21.16.1">Masetúnia nunkanmaani wéakun iirkuta nankaikitjiarum tusan Enentáimmiajai.</s>
      <s id="b.2CO.21.16.2">Tura Wáketkuncha ataksha iistajrum tusan wakerimjai.</s>
      <s id="b.2CO.21.16.3">Túramtai wi Jutía nunkanam weakui átum Yáintkiatarum tusan atumin iistinian wakerimjai.</s>
     </seg>
     <seg type="verse" id="b.2CO.21.17">
      <s id="b.2CO.21.17.1">Nuinkia ṡurukamtai Túrachmaj? ṡPénker Enentáimtsukek "wetajai" Tímiaj? ṡWi Yus-shuarcha nunisan, Jimiará chichamtiniaiti, Tú Enentáimtursarumek?</s>
     </seg>
     <seg type="verse" id="b.2CO.21.18">
      <s id="b.2CO.21.18.1">Núchaiti.</s>
      <s id="b.2CO.21.18.2">Yus tana nuna Tímiatrusan Umíana Nútiksarik iikia ii chichame umiktai tusar wakeraji.</s>
      <s id="b.2CO.21.18.3">Jú chichamaik, "Ee, Atsá" Tátsuji.</s>
     </seg>
     <seg type="verse" id="b.2CO.21.19">
      <s id="b.2CO.21.19.1">Wisha Serpanujai Timiutéujai Yusa Uchiri Jesukristunun ujakmajrume.</s>
      <s id="b.2CO.21.19.2">Niisha Jú chichamaik, "Ee, Atsá" Tíchaiti.</s>
      <s id="b.2CO.21.19.3">Antsu nii tana nuna tuke Umíawai.</s>
     </seg>
     <seg type="verse" id="b.2CO.21.20">
      <s id="b.2CO.21.20.1">Niijiaisha Yus tana nu Tímiatrusan uminiui.</s>
      <s id="b.2CO.21.20.2">Tuma asamtai Jesukrístu Enentáimtakur "nii tana nuna nekas Túrattawai" tu Enentáimji.</s>
      <s id="b.2CO.21.20.3">Tu Enentáimsar Yusa naari shiir awajeaji.</s>
     </seg>
     <seg type="verse" id="b.2CO.21.21">
      <s id="b.2CO.21.21.1">Atumniasha incha Ikiakátmajnia nu Yúsaiti.</s>
      <s id="b.2CO.21.21.2">Krístunu ajasu asakrin Túrutmaji.</s>
      <s id="b.2CO.21.21.3">Tura anaitiamak Niiniu awajtamji.</s>
     </seg>
     <seg type="verse" id="b.2CO.21.22">
      <s id="b.2CO.21.22.1">Tura ukunam ii achiktatjinia nuna, nekas amastatjai tusa Yus ni Wakanin ii Enentáin apujturmaji.</s>
      <s id="b.2CO.21.22.2">Nujai Níiniuitji tusar paant nékaji.</s>
     </seg>
     <seg type="verse" id="b.2CO.21.23">
      <s id="b.2CO.21.23.1">Atumíin itiurchatan Wáinkiaij tusan nakitiakun Atumí péprurin Kurintiunam jeachmajai.</s>
      <s id="b.2CO.21.23.2">Wáitrakuinkia "Yus iirsati" tajai.</s>
     </seg>
     <seg type="verse" id="b.2CO.21.24">
      <s id="b.2CO.21.24.1">"Aya wi Tájana Nútiksarmek Yus Enentáimtustarum" waantu Enentáimtumasar nu titin nakitiaji.</s>
      <s id="b.2CO.21.24.2">Yus nekas Enentáimtusmaajai kakaarme.</s>
      <s id="b.2CO.21.24.3">Antsu nekas warastarum tusar wakeraji.</s>
     </seg>
    </div>
    <div type="chapter" id="b.2CO.22">
     <seg type="verse" id="b.2CO.22.1">
      <s id="b.2CO.22.1.1">Tuma asamtai, atak Kúntuts awajsaijrum tusan nakitiakun, "Atumí tunaari íwiartsurminin jeashtatjai" Tímiajai.</s>
     </seg>
     <seg type="verse" id="b.2CO.22.2">
      <s id="b.2CO.22.2.1">Wi atumin Kúntuts awajkuncha, ṡyaki winia waramtikrusat?</s>
      <s id="b.2CO.22.2.2">Aya atumek, wi nuik Kúntuts awajsamjarmena nuke waramtikrusminiaitrume.</s>
     </seg>
     <seg type="verse" id="b.2CO.22.3">
      <s id="b.2CO.22.3.1">Wi jeakun Atumí tunaari íwiartsurminin Kúntuts Enentáimsaij tusan nakitiakun, nu papin aarmaj Nútiksanak aarmajai.</s>
      <s id="b.2CO.22.3.2">Warí, atumketrume winia waramtikrustin.</s>
     </seg>
     <seg type="verse" id="b.2CO.22.4">
      <s id="b.2CO.22.4.1">Nekaatarum.</s>
      <s id="b.2CO.22.4.2">Nu papin aarmiajai.</s>
      <s id="b.2CO.22.4.3">Kúntuts awajsatjarum tusan aarchamjai; antsu ti aneajrumna nu nekaatarum tusan wakerakun aatramajrume.</s>
     </seg>
     <seg type="verse" id="b.2CO.22.5">
      <s id="b.2CO.22.5.1">Túrasha Kúntuts awajtusmia nu, aya Wíniak Kúntuts awajtuschamai.</s>
      <s id="b.2CO.22.5.2">Antsu atumniasha ishichik Kúntuts awajtamsayi.</s>
      <s id="b.2CO.22.5.3">Patasa chichasaij tusan "ishichik" tajai.</s>
     </seg>
     <seg type="verse" id="b.2CO.22.6">
      <s id="b.2CO.22.6.1">Kame nu aishmankan iruntra chicharkarum Wáitkiasmarum nuke Máakete.</s>
     </seg>
     <seg type="verse" id="b.2CO.22.7">
      <s id="b.2CO.22.7.1">Antsu yamaikia tsankuratniuitrume.</s>
      <s id="b.2CO.22.7.2">Shiir Enentáimtikratniuitrume.</s>
      <s id="b.2CO.22.7.3">Niisha Imiá Kúntuts pujus Nú arant Ajasáin tusarum Túratniuitrume.</s>
     </seg>
     <seg type="verse" id="b.2CO.22.8">
      <s id="b.2CO.22.8.1">Túrakrum nii nekas anearmena nu paant iniaktustarum tusan seajrume.</s>
     </seg>
     <seg type="verse" id="b.2CO.22.9">
      <s id="b.2CO.22.9.1">Kame "aajna nuna umirtukartimpiash" Tímiajai.</s>
      <s id="b.2CO.22.9.2">Kame nuna nekaataj tusan wakerakun nu papin nuik aatramjarme.</s>
     </seg>
     <seg type="verse" id="b.2CO.22.10">
      <s id="b.2CO.22.10.1">Atum tsankurearmena Nú shuaran wisha Núnisnak tsankureajai.</s>
      <s id="b.2CO.22.10.2">Tura tsankuratin ákuinkia, wi tsankurajna nu Ashí atumnian Enentáimtusan, Kristu iimmianum Túrajai.</s>
     </seg>
     <seg type="verse" id="b.2CO.22.11">
      <s id="b.2CO.22.11.1">Kame uunt iwianch Satanás iin emestampratajtsa wakerana nusha nékaji.</s>
      <s id="b.2CO.22.11.2">Tuma asamtai, Túrawain tusar tsankuratniuitji.</s>
     </seg>
     <seg type="verse" id="b.2CO.22.12">
      <s id="b.2CO.22.12.1">Krístunu shiir chichaman Trúas péprunam etserkatajtsan jean, ti pénker takastinian Wáinkiamjai.</s>
     </seg>
     <seg type="verse" id="b.2CO.22.13">
      <s id="b.2CO.22.13.1">Túrasha ii yachi Titiun Wáinkiachu asan, shiir Enentáimsatniun tujinkiamjai.</s>
      <s id="b.2CO.22.13.2">Tura asamtai Trúasnumia aentsun áujsan ikiukiaran Masetúnia nunkanam wémiajai.</s>
     </seg>
     <seg type="verse" id="b.2CO.22.14">
      <s id="b.2CO.22.14.1">Kristu Jesusjai Yuska incha nupetmamtikramak ewekatmasuitji.</s>
      <s id="b.2CO.22.14.2">Tuma asamtai Nincha ti shiir Yúminsa pujajai.</s>
      <s id="b.2CO.22.14.3">Tura kukuj~i Kunkúakui, Ashí nékainia Núnisan ii etserkamujai Kristu shiir chichamen Yuska Ashí aentsun nekamtikiainiawai.</s>
     </seg>
     <seg type="verse" id="b.2CO.22.15">
      <s id="b.2CO.22.15.1">Kristu iin pujurtamu asamtai Yusjai nekapsamka iikia Kunkúaji.</s>
      <s id="b.2CO.22.15.2">Ii Kunkúajnia nuna uwemtikramu ainia nusha tura uwemtikrachma ainia nusha nekapramnia ainiawai.</s>
     </seg>
     <seg type="verse" id="b.2CO.22.16">
      <s id="b.2CO.22.16.1">Menkakatniunam weena nuka ii Kunkúajnia nuna jakamnia mejea nekapramji.</s>
      <s id="b.2CO.22.16.2">Tura iwiaaku átinnium weena nuka iwiaaku átin Kunkúa nekapramji.</s>
      <s id="b.2CO.22.16.3">Maa, nu Túratniuncha ṡyaki Jeá?</s>
     </seg>
     <seg type="verse" id="b.2CO.22.17">
      <s id="b.2CO.22.17.1">Kame Untsurí aents Kuítian achiktaj tusar Yusa chichamen yapajinia Núniskechuitji.</s>
      <s id="b.2CO.22.17.2">Antsu Krístunu ajasu asar, Yus akupkamu asar, Yus iimmianum anantsuk esetsar étsereaji.</s>
     </seg>
    </div>
    <div type="chapter" id="b.2CO.23">
     <seg type="verse" id="b.2CO.23.1">
      <s id="b.2CO.23.1.1">ṡNu Tákurninkia, "ataksha ninki waantu Enentáimtumainiawai," tu Enentáimsarmek? ṡChíkich Túruinia Núnisrik, "Ju aishman nekas Yus-Chichaman etserin ainiawai" tusa Papí aarma atumin iniaktustinkiaitiaj~i? ṡChíkich iniaktustin Nú Papí atumin seatniukaitiaj~i?</s>
     </seg>
     <seg type="verse" id="b.2CO.23.2">
      <s id="b.2CO.23.2.1">Atsá.</s>
      <s id="b.2CO.23.2.2">Atumka ii papiria Núniskechukaitrum.</s>
      <s id="b.2CO.23.2.3">Ii Enentáin nu Papí aarmaiti.</s>
      <s id="b.2CO.23.2.4">Tura Nú Papí áujsatniua Núnisan Ashí aents Atumí Túramuri Wáinkiar ii etserkamaj nu, Papru nekas Yusa takatrin takaawai tusa nekaamnia ainiawai.</s>
     </seg>
     <seg type="verse" id="b.2CO.23.3">
      <s id="b.2CO.23.3.1">Iis, Tátsujak.</s>
      <s id="b.2CO.23.3.2">Papí aarma Núnisketrume.</s>
      <s id="b.2CO.23.3.3">Nu Papí Kristu aarmaiti tura iisha Nú Papí atumin Súaji.</s>
      <s id="b.2CO.23.3.4">Tíntiajainchu antsu iwiaaku Yusa Wakaníjiai aarmaiti.</s>
      <s id="b.2CO.23.3.5">Kayanmasha aarchamuiti; antsu shuara Enentáin, auka, aarmaiti.</s>
     </seg>
     <seg type="verse" id="b.2CO.23.4">
      <s id="b.2CO.23.4.1">Kame Krístunu asar, Yus Enentáimta asar, nusha Tíminiaitji, taji.</s>
     </seg>
     <seg type="verse" id="b.2CO.23.5">
      <s id="b.2CO.23.5.1">Ju nékaji; imia iik penké tujinkiaitji.</s>
      <s id="b.2CO.23.5.2">Antsu ii Túrajnia nu Yus ni kakarmarin Súramkurin Túraji.</s>
     </seg>
     <seg type="verse" id="b.2CO.23.6">
      <s id="b.2CO.23.6.1">Yamaram chichaman Yus najanamia nuna, incha pénker etserkatniun suramsaitji.</s>
      <s id="b.2CO.23.6.2">Yaunchu aarma chichamnum, Ashí takamtsuk umirkachrikia tuke jakamniuyaji.</s>
      <s id="b.2CO.23.6.3">Antsu yamaram chichamnum, Yuska ni Wakaníjiai yamaram wekasatniun Súramji.</s>
      <s id="b.2CO.23.6.4">Yusa kakarmarijiai nu chicham étserji.</s>
     </seg>
     <seg type="verse" id="b.2CO.23.7">
      <s id="b.2CO.23.7.1">Yaunchu chichamnaka kayanam aar Yus Muisaisan susamiayi.</s>
      <s id="b.2CO.23.7.2">Susamia nui, Muisaisa yapi ti wincha ajasmiayi.</s>
      <s id="b.2CO.23.7.3">Túrunamtai Israer-shuar ni yapin iistinian tujinkiarmiayi.</s>
      <s id="b.2CO.23.7.4">(Túrasha nu wincha mushatmaki wémiayi.)</s>
      <s id="b.2CO.23.7.5">Túrasha nu chichaman shuar umirkatniun tujintiakui, nu chichamsha aya tuke Jákatniunam Shuáran ejemiayi.</s>
      <s id="b.2CO.23.7.6">Túmayatan winchajai susamuyayi.</s>
     </seg>
     <seg type="verse" id="b.2CO.23.8">
      <s id="b.2CO.23.8.1">Tura yamaram chichaman Yusa Wakaní Súramna nu, nujai nankaamas Shíiraiti.</s>
     </seg>
     <seg type="verse" id="b.2CO.23.9">
      <s id="b.2CO.23.9.1">Kame mesertinnium ejeana Nú chicham winchajai susamuyayi.</s>
      <s id="b.2CO.23.9.2">Tura nujai nankaamas Yúsnum ejeana Nú chichamka Yus iimmianum pénkeraiti.</s>
     </seg>
     <seg type="verse" id="b.2CO.23.10">
      <s id="b.2CO.23.10.1">Iista; yamaram ana nu Imiá shiir asa, yaunchu wincha amia Núnaka mushatmamtikiui.</s>
     </seg>
     <seg type="verse" id="b.2CO.23.11">
      <s id="b.2CO.23.11.1">Núkap arur pujuschamnia nu wincha áchamkia.</s>
      <s id="b.2CO.23.11.2">Kame tuke átinia nuke nujai nankaamas Shíiraiti.</s>
     </seg>
     <seg type="verse" id="b.2CO.23.12">
      <s id="b.2CO.23.12.1">Nu nékakur ti paant étserji.</s>
     </seg>
     <seg type="verse" id="b.2CO.23.13">
      <s id="b.2CO.23.13.1">Muisais Túramia Nútiksarik Túratsji.</s>
      <s id="b.2CO.23.13.2">Ii uuntri Israer-shuar ni yapin wincha ajas menkaan Wáinkiarain tusa tarachjai ni yapin Muisaiska nukumakmiayi.</s>
     </seg>
     <seg type="verse" id="b.2CO.23.14">
      <s id="b.2CO.23.14.1">Tura nu arantcha Muisaisan anturkarmia nuna Enentáisha nukukmauyayi.</s>
      <s id="b.2CO.23.14.2">Nekaatniun tujinkiarmiayi.</s>
      <s id="b.2CO.23.14.3">Tura yamaisha Núnisan yaunchu aarma chichaman áujsam antukar nekaatniun tujintiainiawai.</s>
      <s id="b.2CO.23.14.4">Kristu Enentáimtuschatin ni Enentáin nukukma nu Yapajiáchmaiti.</s>
      <s id="b.2CO.23.14.5">Aya Krístujai nuka Yapajiámniaiti.</s>
     </seg>
     <seg type="verse" id="b.2CO.23.15">
      <s id="b.2CO.23.15.1">Yamaisha Muisaisa aarmarin áujsar nékainiatsui, ni Enentáimmiari nukurkamu asa.</s>
     </seg>
     <seg type="verse" id="b.2CO.23.16">
      <s id="b.2CO.23.16.1">Tura aencha ni Enentái Yapajiá Uuntna ajasmataikia ni Enentáimmiariya nukurkamu ana nu jusamuiti.</s>
     </seg>
     <seg type="verse" id="b.2CO.23.17">
      <s id="b.2CO.23.17.1">"Uunt" Tájinia nu, Yusa Wakaníiti.</s>
      <s id="b.2CO.23.17.2">Uunt Yusa Wakaní pujana nui ankant ajastiniaiti.</s>
     </seg>
     <seg type="verse" id="b.2CO.23.18">
      <s id="b.2CO.23.18.1">Nuke asamtai, iisha ii yapi tarachjai nukukchamu asar íspikia Núnisketji.</s>
      <s id="b.2CO.23.18.2">Uunt Kristu pénkeri iniakmaji.</s>
      <s id="b.2CO.23.18.3">Kristu pénkeri Nú Núkap takaki wéakur, Krístujai métek ajastasa pujaji.</s>
      <s id="b.2CO.23.18.4">Yusa Wakaníkia nuna Túrawai.</s>
     </seg>
    </div>
    <div type="chapter" id="b.2CO.24">
     <seg type="verse" id="b.2CO.24.1">
      <s id="b.2CO.24.1.1">Yus iin waitnentrama asa ni chichamen etserkatniun ataktamsaitji.</s>
      <s id="b.2CO.24.1.2">Tuma asamtai yawetsuk takaaji.</s>
     </seg>
     <seg type="verse" id="b.2CO.24.2">
      <s id="b.2CO.24.2.1">Uuka Túratin ana Nuyá tura natsanmai ana nuyasha kanakmiaji.</s>
      <s id="b.2CO.24.2.2">Anankatai tusar wekaatsuji.</s>
      <s id="b.2CO.24.2.3">Tura Yus-Chichamjai nakuratsji.</s>
      <s id="b.2CO.24.2.4">Etserkur aya Yus-Chicham tana Núchik étserji.</s>
      <s id="b.2CO.24.2.5">Ashí aents nuna antukar, "nekas Núiti Yus-Chicham" tiarat tusar Túraji.</s>
      <s id="b.2CO.24.2.6">Wi Tájana nuna Yus nékawai.</s>
     </seg>
     <seg type="verse" id="b.2CO.24.3">
      <s id="b.2CO.24.3.1">Uwempratin Chicham ii étserjinia nu Páantaiti.</s>
      <s id="b.2CO.24.3.2">Ayatik menkakatniunam weena nu "Páantchaiti" Tuíniawai.</s>
     </seg>
     <seg type="verse" id="b.2CO.24.4">
      <s id="b.2CO.24.4.1">Uunt iwianch, ju Nunká uuntri ana nu, nu aentsu Enentáin ukusturuiti.</s>
      <s id="b.2CO.24.4.2">Uunt Krístunu shiir chichaman ii étsermajai Tsáapnin Enentáimprarain tusa ukustawai.</s>
      <s id="b.2CO.24.4.3">Nu Kristu Yúsan ímiatrusan nakumui.</s>
     </seg>
     <seg type="verse" id="b.2CO.24.5">
      <s id="b.2CO.24.5.1">Iisha étserkur, Jesukristu ii Uuntrinti tu étsereaji.</s>
      <s id="b.2CO.24.5.2">Iikia Atumí uuntrintji Tátsuji.</s>
      <s id="b.2CO.24.5.3">Antsu, Jesus ii uuntri asamtai, atumi Yáintrintji, taji.</s>
     </seg>
     <seg type="verse" id="b.2CO.24.6">
      <s id="b.2CO.24.6.1">Yaunchu kiritin aan Yus Tsáapin ati tusa Tsáapnin awajsachmakia.</s>
      <s id="b.2CO.24.6.2">Nú Yúsaiti ii Enentáin tsaapnin awajtamsamia nu.</s>
      <s id="b.2CO.24.6.3">Nu tsaapnijiai ni shiirmarin, Jesukrístu iniakmia nuna, Ashí aents nekaawarat tusar Jesukristunun étsereaji.</s>
     </seg>
     <seg type="verse" id="b.2CO.24.7">
      <s id="b.2CO.24.7.1">Nu Tsáapin Imiá pénker ana nuna ii ayashiin Yus ikiusuiti.</s>
      <s id="b.2CO.24.7.2">Tura ii ayashi kakarmachu, nuwe najanamua aanin asamtai, Warí, kakaram ájinia nu Yúsnumiachukait.</s>
      <s id="b.2CO.24.7.3">Ii ai nuna nekaawarat tusa Yuska ni Tsáapnintrin ii ayashiin ikiusuiti.</s>
     </seg>
     <seg type="verse" id="b.2CO.24.8">
      <s id="b.2CO.24.8.1">Tuma asamtai ii itiurchatri árentmaku árinin tuke jiinkimniaitji.</s>
      <s id="b.2CO.24.8.2">"Itiurkatjik" taji, Túrasha Yus Yáinmaji.</s>
     </seg>
     <seg type="verse" id="b.2CO.24.9">
      <s id="b.2CO.24.9.1">Aents pataaturmainiakrincha Yus ikiurmatsji.</s>
      <s id="b.2CO.24.9.2">Emesrataj Tukamá tujintiainiawai.</s>
     </seg>
     <seg type="verse" id="b.2CO.24.10">
      <s id="b.2CO.24.10.1">Kame Krístun Máataj tusa tuke wakeriarmia Núnisan incha tuke mantamataj turamainiaji.</s>
      <s id="b.2CO.24.10.2">Túrasha Jákachu asar Kristu kakarmari ii ayashiin iniakmaji.</s>
     </seg>
     <seg type="verse" id="b.2CO.24.11">
      <s id="b.2CO.24.11.1">Iisha Jesusna ajasu asar wekaajnia nui tuke tsawant Tsúumainium jasattuk ajaji.</s>
      <s id="b.2CO.24.11.2">Túrar ii ayashi jakamniaitiat nu ayashnium Jesusa iwiaakmari paant iniakmaji.</s>
     </seg>
     <seg type="verse" id="b.2CO.24.12">
      <s id="b.2CO.24.12.1">Iisha Yus-Chicham étserkur ii ayashiin jasattuk ajaji, tuma ain atumsha umikiu asarum nekas iwiaaku atin Wáinkiarme.</s>
     </seg>
     <seg type="verse" id="b.2CO.24.13">
      <s id="b.2CO.24.13.1">Yus-Papinium yaunchu aarmanum: "Yúsan Enentáimtusmajai, tuma asan etserkamjai" Tátsuk.</s>
      <s id="b.2CO.24.13.2">Iisha Núnisrik Yus Enentáimtusar wekaaji.</s>
      <s id="b.2CO.24.13.3">Tuma asar étserji.</s>
     </seg>
     <seg type="verse" id="b.2CO.24.14">
      <s id="b.2CO.24.14.1">Yus kakarmaiti.</s>
      <s id="b.2CO.24.14.2">Uunt Jesusan jakamunmayan iniantkimiayi.</s>
      <s id="b.2CO.24.14.3">Incha Núnisan Jesusjai iniantamkittiaji.</s>
      <s id="b.2CO.24.14.4">Tura atumjai métek ni pujamunam juramkittiaji.</s>
      <s id="b.2CO.24.14.5">Nusha paant nékaji.</s>
     </seg>
     <seg type="verse" id="b.2CO.24.15">
      <s id="b.2CO.24.15.1">Atumsha Untsurí aencha Yus-Chicham antukakrumin, Yus Yáinmakurme.</s>
      <s id="b.2CO.24.15.2">Tuma asamtai atumsha Nútiksarmek Yus yuminsarum pujarme.</s>
      <s id="b.2CO.24.15.3">Nujai Yusa naari uunt awajsamuiti.</s>
      <s id="b.2CO.24.15.4">Nu nekaar Wáitsatin ashamatsji.</s>
     </seg>
     <seg type="verse" id="b.2CO.24.16">
      <s id="b.2CO.24.16.1">Tura yaweatsji.</s>
      <s id="b.2CO.24.16.2">Ii ayashi amuiki wéakuisha ii Enentáinkia yamaram ajaki wéawai.</s>
     </seg>
     <seg type="verse" id="b.2CO.24.17">
      <s id="b.2CO.24.17.1">Warí, ukunam tuke shiir pujustatjinia nu Enentáimtakrikia, ju nunkanam Wáitiajnia nu, ti itiurchataitiat, aya yamaiya asa tiikia itiurchatchaiti, tura Wárik nankaamawai.</s>
      <s id="b.2CO.24.17.2">Túrasha ii itiurchatrijiai Yuska ti shiir ana nuna amuukachmin ana nuna Núkap suramsattaji.</s>
     </seg>
     <seg type="verse" id="b.2CO.24.18">
      <s id="b.2CO.24.18.1">Tuma asamtai Wáinjinia nu ti Enentáimtatsji.</s>
      <s id="b.2CO.24.18.2">Antsu Wáintsujnia nu nekas Enentáimtaji.</s>
      <s id="b.2CO.24.18.3">Wáinjinia nusha aya yamaiyaiti.</s>
      <s id="b.2CO.24.18.4">Antsu Wáintsujnia nuka tuke amuukachminiaiti.</s>
     </seg>
    </div>
    <div type="chapter" id="b.2CO.25">
     <seg type="verse" id="b.2CO.25.1">
      <s id="b.2CO.25.1.1">Wats ju nékaji.</s>
      <s id="b.2CO.25.1.2">Nayaimpiniam ii shiir pujustinian amuukachmin ayashin Yus najanamun ikiurtamsaitji.</s>
      <s id="b.2CO.25.1.3">Aents najanachmaiti nu.</s>
      <s id="b.2CO.25.1.4">Tuma asamtai ii ayashi emesnakuisha Warí itiurtamajia.</s>
      <s id="b.2CO.25.1.5">Nuka aaka Núnisan amuukamniaiti.</s>
     </seg>
     <seg type="verse" id="b.2CO.25.2">
      <s id="b.2CO.25.2.1">Ju ayashnium pujusar Wáitiaji, taji.</s>
      <s id="b.2CO.25.2.2">Yamaram ayash nayaimpiniam pujana nu achiktai tusar wakeraji.</s>
     </seg>
     <seg type="verse" id="b.2CO.25.3">
      <s id="b.2CO.25.3.1">Ayashtichu ajasaij tusar, yamaram ayashtin ajastaitsar wakeraji.</s>
      <s id="b.2CO.25.3.2">Pushía Núnik yamaram ayash iin nukurmaktai tusar wakeraji.</s>
     </seg>
     <seg type="verse" id="b.2CO.25.4">
      <s id="b.2CO.25.4.1">Tura jui ayashjai pujusar Wáitsar pujakur shiir Enentáimtsuji.</s>
      <s id="b.2CO.25.4.2">Arut Pushí aiktinia Núnisrik ju ayash ikiuktiaitsar Tátsuji.</s>
      <s id="b.2CO.25.4.3">Antsu yamaram Pushí entsartinia Núnisrik yamaram ayashnium tuke Pujusmí tusar taji.</s>
      <s id="b.2CO.25.4.4">Iista, ju ayash amuukachminkiait.</s>
      <s id="b.2CO.25.4.5">Yamaram ayashnium pujusar tuke iwiaaku pujustatji.</s>
     </seg>
     <seg type="verse" id="b.2CO.25.5">
      <s id="b.2CO.25.5.1">Yamaram ayashintin ajastinian iwiarturmaruitjinia nu Yúsaiti.</s>
      <s id="b.2CO.25.5.2">Tura nekas Túrattajai tusa ni Wakanin suramsaitji.</s>
     </seg>
     <seg type="verse" id="b.2CO.25.7">
      <s id="b.2CO.25.7.1">Ju nékaji.</s>
      <s id="b.2CO.25.7.2">Ju ayashnium pujajnia juinkia Uunt Jesusjai pujatsji.</s>
      <s id="b.2CO.25.7.3">Tuma asamtai, Wáinjinia nu ti Enentáimtutsuk Yus Enentáimtusar tuke shiir Enentáimsar wekaaji.</s>
     </seg>
     <seg type="verse" id="b.2CO.25.8">
      <s id="b.2CO.25.8.1">Tura ju ayashniumia Jíinkir Uunt Jesusjai tuke pujustaitsar wakeraji.</s>
      <s id="b.2CO.25.8.2">Tura Túrattaji tu nékaji.</s>
     </seg>
     <seg type="verse" id="b.2CO.25.9">
      <s id="b.2CO.25.9.1">Tuma asamtai ju ayashnium pujakrisha tura ju ayash ikiukrisha Uunt Jesus tuke waramtiksatai taji.</s>
     </seg>
     <seg type="verse" id="b.2CO.25.10">
      <s id="b.2CO.25.10.1">Warí, ju ayashjai ii Túramajnia nu ujakam, "pénkeraiti", "yajauchiiti" Kristu turutit tusar, Ashí iisha Uunt Kristui jeatniuitji.</s>
      <s id="b.2CO.25.10.2">Tura ii Túramujai métek akirmaktatji.</s>
     </seg>
     <seg type="verse" id="b.2CO.25.11">
      <s id="b.2CO.25.11.1">Tuma asamtai ju nékaji: Uunt umirkashtin ti Tsúumainti.</s>
      <s id="b.2CO.25.11.2">Nu nekaar Ashí shuar Yus-shuaran awajsataj tusar ti takaaji.</s>
      <s id="b.2CO.25.11.3">Tura incha Yus nékarmaji.</s>
      <s id="b.2CO.25.11.4">Tura ii Túramuri átumka Atumí Enentáin paant nékarme, tajai.</s>
     </seg>
     <seg type="verse" id="b.2CO.25.12">
      <s id="b.2CO.25.12.1">Ataksha, "wi pénkeraitjai" tusar nu Tátsuji.</s>
      <s id="b.2CO.25.12.2">Antsu, ii Túramu Nekáa asakrumin Enentáiniam ana nuna Enentáimtsuk aya Pátatkea nujai warainia Nú shuar tsanumprutmainiakui yaintkiatarum tusar taji.</s>
     </seg>
     <seg type="verse" id="b.2CO.25.13">
      <s id="b.2CO.25.13.1">"Wáurkaiti" turamainiajiash.</s>
      <s id="b.2CO.25.13.2">Nusha Warí, itiurtamajia.</s>
      <s id="b.2CO.25.13.3">Ashí Túrajnia nu, Yus aneakur tura atumin Yáintai tusar Túraji.</s>
     </seg>
     <seg type="verse" id="b.2CO.25.14">
      <s id="b.2CO.25.14.1">Kame Ashí ii Túrajnia nu Kristu anenkrattairijiai Túraji.</s>
      <s id="b.2CO.25.14.2">Kame ju nékaji: Kristu Ashí shuaran jaruku asamtai, Yus iimmianum Ashí iisha jaka Núnisaitji.</s>
     </seg>
     <seg type="verse" id="b.2CO.25.15">
      <s id="b.2CO.25.15.1">Kristu Ashí shuaran jaruk nantarkimiayi.</s>
      <s id="b.2CO.25.15.2">Tuma asamtai Krístunam iisha iwiaaku pujajnia jui, iik wararmamtsuk, Kristu umirkatniuitji.</s>
     </seg>
     <seg type="verse" id="b.2CO.25.16">
      <s id="b.2CO.25.16.1">Tura yamaisha aya ni ayashi iirsar, "nu shuar pénkeraiti" tura "nu shuar yajauchiiti," titin tujintiaji.</s>
      <s id="b.2CO.25.16.2">Kame yaunchu aya ni ayashi iirsar "Kristu yajauchiiti" tu Enentáimsamiaji.</s>
      <s id="b.2CO.25.16.3">Tura yamaikia Yapajiár, esetsar Enentáimkiur "Kristu Yusa Uchirínti" taji.</s>
     </seg>
     <seg type="verse" id="b.2CO.25.17">
      <s id="b.2CO.25.17.1">Tuma asamtai, Krístunu Ajasúka yamaram najanamuiti.</s>
      <s id="b.2CO.25.17.2">Yaunchu Enentáimtairi menkakayi.</s>
      <s id="b.2CO.25.17.3">Antsu Núnaka iikias ni Enentáimtairi nekas yamarmaiti yamaikia.</s>
     </seg>
     <seg type="verse" id="b.2CO.25.18">
      <s id="b.2CO.25.18.1">Nunasha Yus Túraiti.</s>
      <s id="b.2CO.25.18.2">Iin nawampramkattsa Krístun akupturmakuitji.</s>
      <s id="b.2CO.25.18.3">Tura nu etserkatniun incha ataktamsaitji.</s>
     </seg>
     <seg type="verse" id="b.2CO.25.19">
      <s id="b.2CO.25.19.1">Yuska iin tunaarinniutin Asutiámatniun nakitiak Krístujai nawampramkamiaji.</s>
      <s id="b.2CO.25.19.2">Tura incha Yus-shuartin nu ujaktinian ataktamsaitji.</s>
     </seg>
     <seg type="verse" id="b.2CO.25.20">
      <s id="b.2CO.25.20.1">Krístunu ataksamu asar, Yuska "winia Uchirjai nawamnaikiatarum" tusa ii wenejai atumin seatmarme.</s>
      <s id="b.2CO.25.20.2">Tuma asakrin, Kristu Náariin "Túratarum" Tájarme.</s>
     </seg>
     <seg type="verse" id="b.2CO.25.21">
      <s id="b.2CO.25.21.1">Krístuka tunaan penké Túrachmiayi.</s>
      <s id="b.2CO.25.21.2">Túmanak ii tunaariin Yus Krístun makuumiayi.</s>
      <s id="b.2CO.25.21.3">Nuna tura Krístunam makuuchmin awajtamsamiaji.</s>
     </seg>
    </div>
    <div type="chapter" id="b.2CO.26">
     <seg type="verse" id="b.2CO.26.1">
      <s id="b.2CO.26.1.1">Ni Papiriin Yus yaunchu Isayasan juna Tímiayi: Tsawant jeamtai, ame seatmena nuna anturkamjame.</s>
      <s id="b.2CO.26.1.2">Uwempratin tsawant jeamtaisha yainmajme.</s>
      <s id="b.2CO.26.1.3">Wats yamaikia Yus seatin jeayi.</s>
     </seg>
     <seg type="verse" id="b.2CO.26.2">
      <s id="b.2CO.26.2.1">Yamái Yúsnum uwempratin jeayi.</s>
      <s id="b.2CO.26.2.2">Tuma asamtai, iikia Yusa takatrin pachitkiajnia nu, Yusa anenkrattairi pénker achiktarum tusar seajrume.</s>
     </seg>
     <seg type="verse" id="b.2CO.26.3">
      <s id="b.2CO.26.3.1">Tura "Papru etserkamuri ántraiti" Tíarain tusar Chíkich yajauch Enentáimtiktsuk pénker wekaaji.</s>
     </seg>
     <seg type="verse" id="b.2CO.26.4">
      <s id="b.2CO.26.4.1">Nekas Yusa takarniurintji nuna paant nekaawarat tusar Wáitiayatrik, atsumayatrik, itiurchatnum pujayatrik shiir katsunteaji.</s>
     </seg>
     <seg type="verse" id="b.2CO.26.5">
      <s id="b.2CO.26.5.1">Ju itiurchat Wáinkiamji: katsumpramkarmaji; sepunam Enketmáwarmiaji; Charáa-Charáa awajtamiarmiaji; takatcha ti itiurchat takasmiaji; kanutsuk pujumiaji; tura tsukasha ti tsukammiaji.</s>
     </seg>
     <seg type="verse" id="b.2CO.26.6">
      <s id="b.2CO.26.6.1">Tunáa nakitrar wekaaji; Yus-Chicham Unuimiátraitji; shiir Enentáijiai katsuntrar wekaaji.</s>
      <s id="b.2CO.26.6.2">Chíkich shuar pénker awajeaji; Yusa Wakaní pujurtamkurin shuar nekas aneaji;</s>
     </seg>
     <seg type="verse" id="b.2CO.26.7">
      <s id="b.2CO.26.7.1">nekas chicham ana nu étsereaji; tura Yusa kakarmarisha Nú paant iniakmaji.</s>
      <s id="b.2CO.26.7.2">Tura ni nemasrin nupettukain tusa suntar ni tantarin Júana Núnisrik iisha ii nemasri íwianch nupettamkaij tusar ii Yusri tuke umirkar wekaaji.</s>
     </seg>
     <seg type="verse" id="b.2CO.26.8">
      <s id="b.2CO.26.8.1">Shuar shiir Enentáimturmainiakrincha, yajauch Enentáimturmainiakrincha, pénker chichartamainiakrincha, yajauch chichartamainiakrincha tuke Yusjai shiir wekaaji.</s>
      <s id="b.2CO.26.8.2">"Wáitruiniawai" turamainiakrincha tuke nekas chichaaji.</s>
     </seg>
     <seg type="verse" id="b.2CO.26.9">
      <s id="b.2CO.26.9.1">"Nu aents nékatsji" turamainiakrincha Yusnumka nékanji; Jákatin Tsúumainnium wekayatrik tuke iwiaaku pujaji; Asutiámuitiatrik mantamnatsji.</s>
      <s id="b.2CO.26.9.2">Yusa takarniurintiaj nu Ashí nujai paant nekaamniaiti.</s>
     </seg>
     <seg type="verse" id="b.2CO.26.10">
      <s id="b.2CO.26.10.1">Kúntuts pujayatrik ii Enentáinkia waraaji; Kuítrinchaitiatrik Chíkich shuar Kuítrintin awajeaji; penké takakchiatrik Ashí Wáinji.</s>
     </seg>
     <seg type="verse" id="b.2CO.26.11">
      <s id="b.2CO.26.11.1">Yatsurtiram, Kurintiunam pujarmena nu, Ashí paant ujakchamkajrum.</s>
      <s id="b.2CO.26.11.2">Ti aneajrumna nu nékarme.</s>
     </seg>
     <seg type="verse" id="b.2CO.26.12">
      <s id="b.2CO.26.12.1">Wikia atumin paant chichastajtsan wakerajrume; antsu átumka anenttsuk paant chichastin nakitrarme.</s>
     </seg>
     <seg type="verse" id="b.2CO.26.13">
      <s id="b.2CO.26.13.1">Winia uchirua Núnisnak chichaajrume; wi tuke paant chichaarjarmena Núnisrumek atumsha Atumí Enentáin ana nu, paant ujatkatarum tusan seajrume.</s>
     </seg>
     <seg type="verse" id="b.2CO.26.14">
      <s id="b.2CO.26.14.1">Yus-shuar Yus-shuarchajai tsaninktinian Enentáimsashtiniaiti.</s>
      <s id="b.2CO.26.14.2">Warí, ṡYusan umirna Nú shuar, iwianchin umirna Nú shuarjai métek Enentáimiainiawak? ṡTsáapnisha kiritjai Máimtek áminkiait?</s>
     </seg>
     <seg type="verse" id="b.2CO.26.15">
      <s id="b.2CO.26.15.1">ṡKrístuka uunt iwianchjai nawamnaikiamniakait? ṡYus-shuar Yus-shuarchajai tsanin shiir pujusminkiait?</s>
     </seg>
     <seg type="verse" id="b.2CO.26.16">
      <s id="b.2CO.26.16.1">ṡIwiaaku Yusa jeencha ántar-yus pujustinkiait?</s>
      <s id="b.2CO.26.16.2">Tura atumsha iwiaaku Yusa jéentrume.</s>
      <s id="b.2CO.26.16.3">Yus Ninki ni Papiriin juna Tíchamka: Niijiai tsaninkia pujusan, niijiai wekasartatjai tura ni Yusri átatjai; tura niisha Wíi aents ajasartatui.</s>
     </seg>
     <seg type="verse" id="b.2CO.26.17">
      <s id="b.2CO.26.17.1">Tuma asamtai junasha Tímiayi: Nii matsatainia Nuyá Jíinkitiarum, tura niiya kanaktiarum, tawai Uunt Yus; tura yajauch ana nu antinkiairap.</s>
      <s id="b.2CO.26.17.2">Túrakrumninkia awayattajrume.</s>
     </seg>
     <seg type="verse" id="b.2CO.26.18">
      <s id="b.2CO.26.18.1">Tura Atumí Apari átatjai; átumka winia uchir átatrume.</s>
      <s id="b.2CO.26.18.2">Nuna Wi Imiá kakaram uunt Yus asan tajai.</s>
      <s id="b.2CO.26.18.3">Tu aarmaiti.</s>
     </seg>
    </div>
    <div type="chapter" id="b.2CO.27">
     <seg type="verse" id="b.2CO.27.1">
      <s id="b.2CO.27.1.1">Tuma asamtai aneamur yatsurtiram, nusha, Yus Tímia nu, iin Túramji.</s>
      <s id="b.2CO.27.1.2">Nu tuma asamtai ii ayashi tura ii Enentáisha yajauch ajasain tusar, Ashí Tunáa ana Nuyá kanaktiniaitji.</s>
      <s id="b.2CO.27.1.3">Túrar "Yusak nekas ii uuntrinti" takur, ii ayashisha, ii Enentáisha takamtsuk tuke tsawant Yus iiktustiniaitji.</s>
     </seg>
     <seg type="verse" id="b.2CO.27.2">
      <s id="b.2CO.27.2.1">Ataksha nawamnaikiatai.</s>
      <s id="b.2CO.27.2.2">Iikia shuar yajauch awajsachmaji; yajauch jintintrachmaji; anankachmaji.</s>
     </seg>
     <seg type="verse" id="b.2CO.27.3">
      <s id="b.2CO.27.3.1">Makuutai tusan nuna Tátsujai.</s>
      <s id="b.2CO.27.3.2">Antsu nuik Tíchamkajrum, iwiaaku pujakrisha jakarsha átumka ii Enentáin áchitkiarme.</s>
     </seg>
     <seg type="verse" id="b.2CO.27.4">
      <s id="b.2CO.27.4.1">Araantutsuk aatjarme; shiir Enentáimjai.</s>
      <s id="b.2CO.27.4.2">Itiurchatnum pujayatnak, atumin Enentáimtusan Enentairuí kakaram Enentáimsan waraajai.</s>
     </seg>
     <seg type="verse" id="b.2CO.27.5">
      <s id="b.2CO.27.5.1">Jui Masetúnianum penké ayamprachmaji.</s>
      <s id="b.2CO.27.5.2">Antsu ti Wáitsamji.</s>
      <s id="b.2CO.27.5.3">Aentsnumia itiurchat Wáinkiamji, tura ii Enentáijiainkia ashamkamji.</s>
     </seg>
     <seg type="verse" id="b.2CO.27.6">
      <s id="b.2CO.27.6.1">Tura Kúntuts pujakrincha Yus Ikiakátmartinian nékawai.</s>
      <s id="b.2CO.27.6.2">Tuma asamtai Titiún akupturkamai.</s>
      <s id="b.2CO.27.6.3">Nujai winia Enentáirun Ikiakármai.</s>
     </seg>
     <seg type="verse" id="b.2CO.27.7">
      <s id="b.2CO.27.7.1">Tura átum nii Ikiakármarumna nuna Titiu ujatkamai.</s>
      <s id="b.2CO.27.7.2">Nuna antukan ti warasmajai.</s>
      <s id="b.2CO.27.7.3">Títiuka átum iirsatin wakerarmena nuna ujatkamai; Túrunamia nuna Kúntuts Enentáimmiarumna nusha, tura winia anentu asarum Enentáimturumna nuna ujatkamai.</s>
      <s id="b.2CO.27.7.4">Nuna antukan Nú nankaamas warasmajai.</s>
     </seg>
     <seg type="verse" id="b.2CO.27.8">
      <s id="b.2CO.27.8.1">Papí nuik akupkamaj nu áujsarum Kúntuts Enentáimprarme; Núnaka nékajai.</s>
      <s id="b.2CO.27.8.2">Túrasha ii akupmainchu Túraitjai Tátsujai.</s>
      <s id="b.2CO.27.8.3">Eta, nuikkia Tímiajai, Túrasha yamaikia Tátsujai.</s>
      <s id="b.2CO.27.8.4">Papí áujsarum ishichik Kúntuts Enentáimprarumna nuna nekaan waraajai.</s>
     </seg>
     <seg type="verse" id="b.2CO.27.9">
      <s id="b.2CO.27.9.1">Kame Kúntuts Enentáimprakrumin waraatsjai.</s>
      <s id="b.2CO.27.9.2">Antsu Atumí tunaari nekaarum Kúntuts Enentáimprarum Atumí Enentái Yusjai Yapajiá asakrumin nuna nekaan waraajai.</s>
      <s id="b.2CO.27.9.3">Kame Yus wakerana Nútiksarmek Kúntutsrum katsuntearme; tuma asamtai iikia nu papijiai yajauch awajsachji.</s>
     </seg>
     <seg type="verse" id="b.2CO.27.10">
      <s id="b.2CO.27.10.1">Nekaatarum.</s>
      <s id="b.2CO.27.10.2">Yus wakerana Nútiksan Kúntuts katsunteakka ni Enentái Yúsnum Yapajiáwai.</s>
      <s id="b.2CO.27.10.3">Nuinkia ni Tunaaríya uwempraiti.</s>
      <s id="b.2CO.27.10.4">Nuka "Túrumainchu Túraitjai" Tíchamniaiti.</s>
      <s id="b.2CO.27.10.5">Antsu Yusan Enentáimtutsuk Kúntuts pujakka ni Enentái Yapajiáshtatui; Yapajítsuk ni Tunaaríya uwemtsuk jakattawai.</s>
     </seg>
     <seg type="verse" id="b.2CO.27.11">
      <s id="b.2CO.27.11.1">Tura iistarum; Yus wakerana Nútiksarmek Atumí Kúntutsri katsuntearme.</s>
      <s id="b.2CO.27.11.2">Tuma asarum wi aatjarmena nu esettsarum Enentáimtusurme.</s>
      <s id="b.2CO.27.11.3">Atumí Túramuri ujatkatajtsa wakerimiarme.</s>
      <s id="b.2CO.27.11.4">Tura nu Tunáa nakitramarme; tura ashamkamarme.</s>
      <s id="b.2CO.27.11.5">Tura yajauchin Túramia nu Asutiámarme.</s>
      <s id="b.2CO.27.11.6">Tura winia anentu asarum wi timia Tímiatrusrumek turatai tusarum ti wakerimiarme.</s>
      <s id="b.2CO.27.11.7">Nu tura asakrumin pénker Túrarmena nu, paant iniakmarme.</s>
     </seg>
     <seg type="verse" id="b.2CO.27.12">
      <s id="b.2CO.27.12.1">Kame yajauchin Túramia nuna ni tunaarin iniaisat tusan wakerakun, tura Wáitias pujumia nu atak shiir Enentáimsati tusan wakerakun nu papin aatramjarme.</s>
      <s id="b.2CO.27.12.2">Tura Nú nankaamas átum Yúsnum iin anearmena nu nekamatarum tusan aatramjarme.</s>
     </seg>
     <seg type="verse" id="b.2CO.27.13">
      <s id="b.2CO.27.13.1">Atum umikiu asarum waraakrumin iisha shiir Enentáimji.</s>
      <s id="b.2CO.27.13.2">Tura shiir itiaamarumna nuna Titiu waraak ujatkamtai Nú nankaamas shiir waraaji.</s>
     </seg>
     <seg type="verse" id="b.2CO.27.14">
      <s id="b.2CO.27.14.1">Atumin shiir Enentáimtajrumna nuna Titiun ujakmajai.</s>
      <s id="b.2CO.27.14.2">Tura nuna nekas aan Titiu nekaamai.</s>
      <s id="b.2CO.27.14.3">Tuma asamtai atumin natsantrachmajrume.</s>
      <s id="b.2CO.27.14.4">Kame atumin tuke nekas ana nuna Tímiajrume.</s>
      <s id="b.2CO.27.14.5">Núnisan atumnian Titiun Tímiaj nusha nekasauyi.</s>
     </seg>
     <seg type="verse" id="b.2CO.27.15">
      <s id="b.2CO.27.15.1">Tura Títiuka atumin Enentáimturmas ti waraawai.</s>
      <s id="b.2CO.27.15.2">"Jiatmaktajtsa winiatsuash" tusarum ti ashamkachurmek.</s>
      <s id="b.2CO.27.15.3">Túmayatrum, nii pénker tati tusarum pachischarme.</s>
      <s id="b.2CO.27.15.4">Tura nii taa seatmarma nu umikiurme.</s>
      <s id="b.2CO.27.15.5">Títiuka nuna Enentáimias waraawai.</s>
     </seg>
     <seg type="verse" id="b.2CO.27.16">
      <s id="b.2CO.27.16.1">Tura wikia, átum pénker Túramurmin nekaan tura pénker Túrawartatui tu Enentáimsan waraajai.</s>
     </seg>
    </div>
    <div type="chapter" id="b.2CO.28">
     <seg type="verse" id="b.2CO.28.1">
      <s id="b.2CO.28.1.1">Yatsurtiram, Masetúnia Núnkanmaya Yus-shuaran Yus waitnentainia nuna Yamái ujaktatjarme.</s>
     </seg>
     <seg type="verse" id="b.2CO.28.2">
      <s id="b.2CO.28.2.1">Ti itiurchatnum nekapsamu ainiawai.</s>
      <s id="b.2CO.28.2.2">Túmayatan warainiawai.</s>
      <s id="b.2CO.28.2.3">Tura ti Kuítrincha ainiayatan emeentutsuk Kuítrinniua Núnisan suiniawai.</s>
     </seg>
     <seg type="verse" id="b.2CO.28.3">
      <s id="b.2CO.28.3.1">Juna wi paant nekaan ujaajrume.</s>
      <s id="b.2CO.28.3.2">Niisha wakeramujai Súsatniun jeainia nuna Súiniawai; tura Nú nankaamassha Súiniawai.</s>
     </seg>
     <seg type="verse" id="b.2CO.28.4">
      <s id="b.2CO.28.4.1">Yus-shuaran Kuítrinchan Súsartaitsa ti wakeruiniak, nu Túratniun ti seatmarmaji.</s>
     </seg>
     <seg type="verse" id="b.2CO.28.5">
      <s id="b.2CO.28.5.1">Tura ii Enentáimmiaj Nú nankaamas Túrawarmiayi.</s>
      <s id="b.2CO.28.5.2">Emka Yúsnum ninki sumamawarmiayi.</s>
      <s id="b.2CO.28.5.3">Tura Yusa wakeramuri Túrattaji tusar incha "Yáintajrume" turammiaji.</s>
     </seg>
     <seg type="verse" id="b.2CO.28.6">
      <s id="b.2CO.28.6.1">Tuma asamtai, "Masetúnia nunkanam kuit Júuktin nankamamamna nu, Kurintiu peprunmasha amukta" tusar Titiu seamiaji.</s>
     </seg>
     <seg type="verse" id="b.2CO.28.7">
      <s id="b.2CO.28.7.1">Atumsha Ashí pénker Túratin ti nékarme.</s>
      <s id="b.2CO.28.7.2">Yus Enentáimtustincha, unuiniartincha, ju nunkanmaya nekaatniusha, iin aneatniusha nuka Ashí nékarme.</s>
      <s id="b.2CO.28.7.3">Wats, jusha Túratarum.</s>
      <s id="b.2CO.28.7.4">Yus-shuar Kuítrincha ainia nu achikiarat tusarum Titiu Támatai Núkap susatarum.</s>
     </seg>
     <seg type="verse" id="b.2CO.28.8">
      <s id="b.2CO.28.8.1">Kame Atumí uuntria Núnisnak akupeatsjarme, Túratniuitrume tusan.</s>
      <s id="b.2CO.28.8.2">Antsu Chíkich shuar ni Kuítrin susartasa ti wakeruinia nuna atumin ujakan, Atumí anenkrattairi nekaspashi tusan nekapsatajtsa pujajai.</s>
     </seg>
     <seg type="verse" id="b.2CO.28.9">
      <s id="b.2CO.28.9.1">Ii uuntri Jesukrístu waitnenkartutairi nékarme.</s>
      <s id="b.2CO.28.9.2">Ashí takakuyayi, tura atumin anenma asa Kuítrincha Núnisan ajasmiayi.</s>
      <s id="b.2CO.28.9.3">Ju nunkanam Kuítrincha Núnis ajasmatai átum nayaimpiniam Kuítriniak tusa Túramiayi.</s>
     </seg>
     <seg type="verse" id="b.2CO.28.10">
      <s id="b.2CO.28.10.1">Juna Enentáimjai.</s>
      <s id="b.2CO.28.10.2">Nuik uwitin, "Yáintatji" Tíchamkarum.</s>
      <s id="b.2CO.28.10.3">Tura nu Túratin ti wakerimiarme.</s>
     </seg>
     <seg type="verse" id="b.2CO.28.11">
      <s id="b.2CO.28.11.1">Nankamamarmena nu yamaikia amuktarum.</s>
      <s id="b.2CO.28.11.2">Nuik ti wakerimiarmena Núnisrumek yamaisha Súsatin jearmena nu susatarum.</s>
     </seg>
     <seg type="verse" id="b.2CO.28.12">
      <s id="b.2CO.28.12.1">Iistarum.</s>
      <s id="b.2CO.28.12.2">Ni Kuítrin Yúsan nekas susatajtsa wakerakuinkia, nii jeana nuna susat tusa Yus wakerawai.</s>
      <s id="b.2CO.28.12.3">"Jeana Nú nankaamas susati" Tátsui Yus.</s>
     </seg>
     <seg type="verse" id="b.2CO.28.13">
      <s id="b.2CO.28.13.1">Chíkich ti Núkap susarum atumnia Táasat tusan Tátsujai.</s>
     </seg>
     <seg type="verse" id="b.2CO.28.14">
      <s id="b.2CO.28.14.1">Antsu Ashí métek takusarat tusan tajai.</s>
      <s id="b.2CO.28.14.2">Iis atumsha yamaikia ti nukap takakrume; nujai atsuma nu Súsatniuitrume.</s>
      <s id="b.2CO.28.14.3">Ukunam Chíkich tsawantai átum atsumashtarmeash.</s>
      <s id="b.2CO.28.14.4">Nuinkia niisha atumin suramsarti.</s>
      <s id="b.2CO.28.14.5">Nu Túratin ákuinkia Ashí métek takustin átatui.</s>
     </seg>
     <seg type="verse" id="b.2CO.28.15">
      <s id="b.2CO.28.15.1">Yusa Papiriin yaunchu aarman Núnis Tátsuk: Núkap takusmia nu ampirchamiayi; tura ishichik takusmia nu atsumachmiayi.</s>
     </seg>
     <seg type="verse" id="b.2CO.28.16">
      <s id="b.2CO.28.16.1">Tura wi aneajrumna Núnisan atumin aneatniun Yus Titiun susamiayi.</s>
      <s id="b.2CO.28.16.2">Tuma asamtai Yúsan yuminsan pujajai.</s>
     </seg>
     <seg type="verse" id="b.2CO.28.17">
      <s id="b.2CO.28.17.1">Iis, wi takui wétinian wakerimiayi.</s>
      <s id="b.2CO.28.17.2">Tura Nú nankaamas, atumin anenma asa, ni Enentáijiain wéawai.</s>
     </seg>
     <seg type="verse" id="b.2CO.28.18">
      <s id="b.2CO.28.18.1">Tura Chíkich Yus-shuar Titiujai akupkatajtsa pujaji.</s>
      <s id="b.2CO.28.18.2">Nu shuar Yusa Chichamen ti penker etserainakui, Ashí Yus-shuar iruntramunam niin pénker áujmatainiawai.</s>
     </seg>
     <seg type="verse" id="b.2CO.28.19">
      <s id="b.2CO.28.19.1">Tura Nú shuarnaka ii tsaniakmari Atí tusar Ashí Yus-shuar iruntramunam nuna anaikiarmiayi.</s>
      <s id="b.2CO.28.19.2">Iijiai Kuítian jukiarti tusar anaikiarmiayi.</s>
      <s id="b.2CO.28.19.3">Iis Yusa Náarin Ashí aents uunt najanawarat tusar tura Ashí shuar Atumí tsankarin nekaawarat tusar nu takat Túratsjik.</s>
     </seg>
     <seg type="verse" id="b.2CO.28.20">
      <s id="b.2CO.28.20.1">Iis, ju kuit ii jukittiajnia nu, Núkap asamtai, aents tsanumprutmawaraij tusar, Titiujai tura ju shuarjaisha wéaji.</s>
     </seg>
     <seg type="verse" id="b.2CO.28.21">
      <s id="b.2CO.28.21.1">Yus iimmianumsha, aents iimmianumsha ii naka wekaajnia nuna nekaawarat tusar Túraji.</s>
     </seg>
     <seg type="verse" id="b.2CO.28.22">
      <s id="b.2CO.28.22.1">Nu Jimiará shuarjai Chíkich Yus-shuar akupeaji.</s>
      <s id="b.2CO.28.22.2">Yusa takatrin takastasa ti wakerana nu nekas nékaji.</s>
      <s id="b.2CO.28.22.3">Tura átum Yáintin ti wakerarmena nuna Nekáa niisha atumiin jeataj tusa ti wakerawai.</s>
      <s id="b.2CO.28.22.4">Nuna Túmak Yusa takatrin takastinian wakerana nuna paant iniakmawai.</s>
     </seg>
     <seg type="verse" id="b.2CO.28.23">
      <s id="b.2CO.28.23.1">Tura aisha Chíkich shuar Titiun nekaataitsar anintruiniakuisha, "Titiu Papru tsaniakmarinti.</s>
      <s id="b.2CO.28.23.2">Incha Yáinmaktajtsa Páprujai takaawai" titiarum.</s>
      <s id="b.2CO.28.23.3">Chíkich Yus-shuaran nekaataitsar anintruiniakuisha, "Yus-shuar akupkamu ainiawai, tura Kristu Náarin shiir awajin ainiawai" titiarum.</s>
     </seg>
     <seg type="verse" id="b.2CO.28.24">
      <s id="b.2CO.28.24.1">Tura Atumí anenkrattairi Ashí Yus-shuar nekaawarat tusarum, nu shuar pénker itiaatarum.</s>
      <s id="b.2CO.28.24.2">Nu Túrakrum, atumnia ii shiir Tímiaj nu nekasaiti tu iniaktustatrume.</s>
     </seg>
    </div>
    <div type="chapter" id="b.2CO.29">
     <seg type="verse" id="b.2CO.29.1">
      <s id="b.2CO.29.1.1">Kame átum Yus-shuar Kuítrincha Súsatin wakerarme; nuna nékajai.</s>
      <s id="b.2CO.29.1.2">Tuma asan Núnaka aatrachminiaitjarme.</s>
     </seg>
     <seg type="verse" id="b.2CO.29.2">
      <s id="b.2CO.29.2.1">Atumsha Súsatin wakera asakrumin wi nunasha shiir Enentáimsan, "Akaya nunkanmaya shuar nuik uwitinia wakerusmatak Yáintinian wakeruiniawai" tusan Masetúnianmaya Shuáran ujaajai.</s>
     </seg>
     <seg type="verse" id="b.2CO.29.3">
      <s id="b.2CO.29.3.1">Tura "Kuítniasha Súsatniun ti wakeruiniawai" Tímiaj nuna, "Wáitiaiti" Tíarain tusan nakitiajai.</s>
      <s id="b.2CO.29.3.2">Tuma asan, kuit susatajtsa wakerarum nu iwiaratarum tusan nu menaintiu Yus-shuaran nuna Yáinmakarat tusan emka akupenajai.</s>
     </seg>
     <seg type="verse" id="b.2CO.29.4">
      <s id="b.2CO.29.4.1">Wi ukunam Masetúnianmaya shuarjai atumiin jean, kuit Súsatin Tímiarmena nuna iwiarachman Wáinkian natsaraij tusan, tura atumsha natsarairum tusan Túrajai.</s>
      <s id="b.2CO.29.4.2">Warí, "Súsatniun ti wakeruiniawai" tuke tu wéatsjak.</s>
     </seg>
     <seg type="verse" id="b.2CO.29.5">
      <s id="b.2CO.29.5.1">Nu tuma asamtai, au takui Súarme tu Enentáimsarain tusan ju Yus-shuaran emka akupenajai.</s>
      <s id="b.2CO.29.5.2">Niisha nu Kuítian iwiaratniun Yáinmakarti, tajai.</s>
      <s id="b.2CO.29.5.3">Nuinkia wisha Masetúnianmaya shuarjai ukunam jeawakrin, nu kuit atumsha nekas Atumí Enentáijiain~ki Súsatin wakerarmena nu nekaamnia átatui.</s>
     </seg>
     <seg type="verse" id="b.2CO.29.6">
      <s id="b.2CO.29.6.1">Tura junasha paant Tájarme: ishichik araana nu ishichik Júuktatui.</s>
      <s id="b.2CO.29.6.2">Núkap araana nusha Núkap Júuktatui.</s>
      <s id="b.2CO.29.6.3">Kuit Súsatniusha Núniskete.</s>
     </seg>
     <seg type="verse" id="b.2CO.29.7">
      <s id="b.2CO.29.7.1">Tura Ashí shuar ni Enentáin Enentáimsana nunak susati.</s>
      <s id="b.2CO.29.7.2">"Nakitiayatnak susatjai" Tíchamniaiti.</s>
      <s id="b.2CO.29.7.3">"Turutainiakui susatjai" Tíchamniaiti.</s>
      <s id="b.2CO.29.7.4">Shiir Enentáimias Súana nuna Yuska shiir Enentáimtawai.</s>
     </seg>
     <seg type="verse" id="b.2CO.29.8">
      <s id="b.2CO.29.8.1">Ashí pénker ana nuna suramsatniun Yus tujintiatsui.</s>
      <s id="b.2CO.29.8.2">Nujai átum atsumashtatrume.</s>
      <s id="b.2CO.29.8.3">Tura chikichan Yáintin Núkap takustatrume.</s>
     </seg>
     <seg type="verse" id="b.2CO.29.9">
      <s id="b.2CO.29.9.1">Yus-Papinium ju aarma awai: Kuítrinchan Núkap susayi; nuna tura, tuke Túratin átatui.</s>
     </seg>
     <seg type="verse" id="b.2CO.29.10">
      <s id="b.2CO.29.10.1">Arakmaun araakan Súana nusha Yúsaiti.</s>
      <s id="b.2CO.29.10.2">Tura yurumkan Súana nusha Yúsaiti.</s>
      <s id="b.2CO.29.10.3">Niisha átum pénker araatniun suramsattarme.</s>
      <s id="b.2CO.29.10.4">Tura araarumna nujai pénker Túratarum tusa araakrumin ipiampartatui.</s>
     </seg>
     <seg type="verse" id="b.2CO.29.11">
      <s id="b.2CO.29.11.1">Tuma asamtai Núkap juukma takaku asarum, Núkap Súsatin jeattarme.</s>
      <s id="b.2CO.29.11.2">Nuinkia Súarmena nuna ii uwejeyan Chíkich Yus-shuar achikiar Yúsan yuminsartatui.</s>
     </seg>
     <seg type="verse" id="b.2CO.29.12">
      <s id="b.2CO.29.12.1">Warí, ju kuit Yus-shuar Kuítrincha Súakrin ni atsumamurincha atsumachartatui.</s>
      <s id="b.2CO.29.12.2">Tura Nú nankaamas Yúsan ti yuminsartatui.</s>
     </seg>
     <seg type="verse" id="b.2CO.29.13">
      <s id="b.2CO.29.13.1">Nu shuar Yáintai tusarum tura Ashí Yus-shuar yaintai tusarum Súatsrumek.</s>
      <s id="b.2CO.29.13.2">Nujai Kristu shiir chichamen umiarmena nuna nékainiawai.</s>
      <s id="b.2CO.29.13.3">Tura Kuítrum emeentutsuk sua asakrumin niisha Yusa Náarin uunt awajsartatui.</s>
     </seg>
     <seg type="verse" id="b.2CO.29.14">
      <s id="b.2CO.29.14.1">Kame Yus atumin ti waitnentramainiakui Kuítrum Súatsrumek.</s>
      <s id="b.2CO.29.14.2">Sua asakrumin nu shuar atumin ti anenmainiak Yúsan áujturmasartatui.</s>
     </seg>
     <seg type="verse" id="b.2CO.29.15">
      <s id="b.2CO.29.15.1">ḂTura Ashí iisha ii Yusri ti yuminsatniuitji! ṡIn Súramjinia nuna yaki Jintíartinian Jeá?</s>
     </seg>
    </div>
    <div type="chapter" id="b.2CO.210">
     <seg type="verse" id="b.2CO.210.1">
      <s id="b.2CO.210.1.1">Wats, "Papru iijiai pujak péejchach ajawai, tura Yajá pujak kakaram chichaawai" Chíkich shuar turutainiatsuk.</s>
      <s id="b.2CO.210.1.2">Kame imia wiki Papru Kristu anenkartutairijiai juna seatjarum tusan pujajai.</s>
     </seg>
     <seg type="verse" id="b.2CO.210.2">
      <s id="b.2CO.210.2.1">Atumí weatkamuriya shuar chichainiak "Papru ni tsaniakmarijiai ju nunkanam akupin ajastai tusar wakeruiniak jintintiainiawai" turutainia nuna Kíishtumaktajtsan Enentáimjai.</s>
      <s id="b.2CO.210.2.2">Wisha atumiin jean kakaram chichaschataj tusan, nu antukairap tu seajrume.</s>
     </seg>
     <seg type="verse" id="b.2CO.210.3">
      <s id="b.2CO.210.3.1">Aentstanka nunkanmaya aentsuitji, Túrasha Jú aents maania aintsar Máaniatsji.</s>
     </seg>
     <seg type="verse" id="b.2CO.210.4">
      <s id="b.2CO.210.4.1">Ju nunkanmaya nankijiai Máaniatsji antsu ii nankiri Yusa kakarmarinti.</s>
      <s id="b.2CO.210.4.2">Nujai iwianchi kakarmari Núpeteaji.</s>
     </seg>
     <seg type="verse" id="b.2CO.210.5">
      <s id="b.2CO.210.5.1">Ju nunkanmaya aentsu Jintíamurinkia tura waantu Enentáimtumamurinkia, Yus nekaatniun itit awajea nuka, nu nankijiai Núpeteaji.</s>
      <s id="b.2CO.210.5.2">Tura Ashí ju nunkanmaya Enentáimsatin yapajniak, emetamu aintsan, Kristun umirkarat tusar nu nankijiai Núpeteaji.</s>
     </seg>
     <seg type="verse" id="b.2CO.210.6">
      <s id="b.2CO.210.6.1">Nekas umirkatin átum jeawakrumninkia nuinkia umirkatniun tuke nakitiainia nu, Yusa kakarmarijiai Asutiáttaji, tajai.</s>
     </seg>
     <seg type="verse" id="b.2CO.210.7">
      <s id="b.2CO.210.7.1">Atumsha aya Pátatek ana nu iiyarme.</s>
      <s id="b.2CO.210.7.2">Wats, shuar nekas Krístunu ajasman nekamaka, Núnisan winiasha Krístunuiti tu Enentáimtursatniuiti.</s>
     </seg>
     <seg type="verse" id="b.2CO.210.8">
      <s id="b.2CO.210.8.1">Yusa kakarmarijiai akupeaji tuke Tákuncha natsaamatsjai.</s>
      <s id="b.2CO.210.8.2">Nu kakarman atumin pénker jintintiatarum tusa Kristu suramsaitji.</s>
      <s id="b.2CO.210.8.3">Kame atumin emesratniun suramsachuitji.</s>
     </seg>
     <seg type="verse" id="b.2CO.210.9">
      <s id="b.2CO.210.9.1">"Ni aarmarijiai awaktamkatajtsa wakerutmaji" Tátsurpash.</s>
      <s id="b.2CO.210.9.2">Núchaiti.</s>
     </seg>
     <seg type="verse" id="b.2CO.210.10">
      <s id="b.2CO.210.10.1">"Papru aarmari ti kakaram ainiawai, tura jui pujak kakarmachuiti; tura etserkatniuncha nékatsui" turutainiawai.</s>
     </seg>
     <seg type="verse" id="b.2CO.210.11">
      <s id="b.2CO.210.11.1">Wats, tuinia nuka junasha nekaawarti.</s>
      <s id="b.2CO.210.11.2">Yajá pujakur kakaram aajinia Núnisrik atumjai pujakrisha kakaram Túrattaji.</s>
     </seg>
     <seg type="verse" id="b.2CO.210.12">
      <s id="b.2CO.210.12.1">"Wiki Imiá pénkeraitjai" tuinia nujai méteketji Tátsuji.</s>
      <s id="b.2CO.210.12.2">Ní shuaraitji Tátsuji.</s>
      <s id="b.2CO.210.12.3">Warí, niisha imia ninki nekapmamainiawai.</s>
      <s id="b.2CO.210.12.4">Tura ni ai iisar "nu nankaamas pénkeraitjai" tu wéenawai.</s>
      <s id="b.2CO.210.12.5">Nuna Túruiniak netse Túruiniawai.</s>
     </seg>
     <seg type="verse" id="b.2CO.210.13">
      <s id="b.2CO.210.13.1">Antsu iikia, ii nekamatin jeajnia Nú nankaamas waantu ajaschattaji.</s>
      <s id="b.2CO.210.13.2">Ii takastatjinia nui Yus Ninki jintintramji.</s>
      <s id="b.2CO.210.13.3">Nu arant wéatsji.</s>
      <s id="b.2CO.210.13.4">Kame atumiin takastinian Yus tsankatramkaitji.</s>
     </seg>
     <seg type="verse" id="b.2CO.210.14">
      <s id="b.2CO.210.14.1">Tuma asamtai, Tájinia nu Yus tsankatramka Nú iniankas Túratsji.</s>
      <s id="b.2CO.210.14.2">Warí, iisha emka Kristu chichamejai Atumíin jeachmakaj~i.</s>
      <s id="b.2CO.210.14.3">"Emka jeamji" Tájinia nu ántrar Tátsuji.</s>
      <s id="b.2CO.210.14.4">Kame Yus tsankatramakrin jeamji.</s>
     </seg>
     <seg type="verse" id="b.2CO.210.15">
      <s id="b.2CO.210.15.1">Chíkich takasmanum iikia waantu Enentáimtumasar, "ii takatrinti" Tátsuji.</s>
      <s id="b.2CO.210.15.2">Antsu Yamái Enentáimtarmena Nú nankaamas Yus Enentáimtustarum tusar wakeraji.</s>
      <s id="b.2CO.210.15.3">Nu Túrakrumninkia Atumíin tuke takasminiaitji.</s>
     </seg>
     <seg type="verse" id="b.2CO.210.16">
      <s id="b.2CO.210.16.1">Nuyasha Chíkich takaana nui takatsuk átum pujarmena Nú arant pujuinia nusha Yus-Chicham ujaktaj tusar wakeraji.</s>
      <s id="b.2CO.210.16.2">Nu Túrar Chíkich shuar takasma "íiniuiti" Tíchattaji.</s>
     </seg>
     <seg type="verse" id="b.2CO.210.17">
      <s id="b.2CO.210.17.1">Tura pénker Enentáimtumastaj tusa wakerakka, Yúsnaitjai tusa pénker Enentáimtumasti.</s>
     </seg>
     <seg type="verse" id="b.2CO.210.18">
      <s id="b.2CO.210.18.1">Warí, ninki "pénkeraitjai" tumamna nuka anturkachminiaiti.</s>
      <s id="b.2CO.210.18.2">Antsu Uunt "pénkeraiti" tana Nú shuar nekas pénkeraiti.</s>
     </seg>
    </div>
    <div type="chapter" id="b.2CO.211">
     <seg type="verse" id="b.2CO.211.1">
      <s id="b.2CO.211.1.1">Waurua Núnisnak chichastatjana nu anturtukaintrumeash.</s>
      <s id="b.2CO.211.1.2">Ee, anturtuktarum tusan seajrume.</s>
     </seg>
     <seg type="verse" id="b.2CO.211.2">
      <s id="b.2CO.211.2.1">Atumniasha Krístunak anajmamtikrajrume.</s>
      <s id="b.2CO.211.2.2">Tura nuwa Chíkich aishmankan nékatsuk ni aishrijiain~ki nuatnaiya Núnisrumek átum chikicha chichame umirtsuk aya ni chichamen~ki umiakrumin Krístuí ejetaj tusan wakerajrume.</s>
      <s id="b.2CO.211.2.3">Nuna Túrataj tusan atumin akasmatajrume.</s>
      <s id="b.2CO.211.2.4">Nu akasmaktinian Yus surusuiti.</s>
     </seg>
     <seg type="verse" id="b.2CO.211.3">
      <s id="b.2CO.211.3.1">Túrasha íwianch ni nekatairijiai emka nuwa Epan anankamia Nútiksan atumniasha Yusa jintiya awajimtikramar Kristu aneashtinian Enentáimtikramprarmatai anankamu airum tusan tsuutajrume.</s>
     </seg>
     <seg type="verse" id="b.2CO.211.4">
      <s id="b.2CO.211.4.1">Warí, Chíkich shuar Jesusnan Nusháa étserkamujai Táiniakuisha pénker ántarme.</s>
      <s id="b.2CO.211.4.2">Tura Nusháa wakan achikiam, Nusháa chichamjai uwempramniaiti tu etserainiakuisha, nekasapitia Tárume.</s>
     </seg>
     <seg type="verse" id="b.2CO.211.5">
      <s id="b.2CO.211.5.1">Kame "Yúsnumia akatramu asar etserkatin Imiá nékaitji" tuinia nujai nankaamas nékaitjai, tu Enentáimjai.</s>
     </seg>
     <seg type="verse" id="b.2CO.211.6">
      <s id="b.2CO.211.6.1">Ti pénker chichastinian nékachiatnak winia nekaatairsha taamtsui.</s>
      <s id="b.2CO.211.6.2">Núnaka ii Túramurijiai tuke paant iniakmaji.</s>
     </seg>
     <seg type="verse" id="b.2CO.211.7">
      <s id="b.2CO.211.7.1">"Akirkata" Tútsuk Yus-Chichaman atumin ujakmajrumna nui ṡTunáa Túrajak?</s>
      <s id="b.2CO.211.7.2">Atum ankant ajastarum tusan wikia péejchach ajasu asan, "etserkamunam akirkata" Tíchamjarme.</s>
     </seg>
     <seg type="verse" id="b.2CO.211.8">
      <s id="b.2CO.211.8.1">Antsu atumin Yáintaj tusan pujakun Chíkich Yus-shuarnumia Kuítian suruiniakui achikmiajai.</s>
      <s id="b.2CO.211.8.2">Nuna Túran ni Kuítrin emeentukmiajai.</s>
     </seg>
     <seg type="verse" id="b.2CO.211.9">
      <s id="b.2CO.211.9.1">Tura atumjai pujusan atsumaknasha atumniaka seachjarme.</s>
      <s id="b.2CO.211.9.2">Masetúnianmaya Yus-shuar taar, wi atsummiajna nuna surusarmiayi.</s>
      <s id="b.2CO.211.9.3">Nu tuma asamtai Tájarme, seachjarme tura seashtatjarme.</s>
     </seg>
     <seg type="verse" id="b.2CO.211.10">
      <s id="b.2CO.211.10.1">Ashí Akaya nunkanam nuna ujaktinian suritrukchartatui.</s>
      <s id="b.2CO.211.10.2">Nuna Tákun Kristu nekasrijiai tajai.</s>
     </seg>
     <seg type="verse" id="b.2CO.211.11">
      <s id="b.2CO.211.11.1">ṡUrukamtai nuna taja? ṡAtumin aneachu asanak taja?</s>
      <s id="b.2CO.211.11.2">Atsá.</s>
      <s id="b.2CO.211.11.3">Aneajrumna nuna Yus nékawai.</s>
     </seg>
     <seg type="verse" id="b.2CO.211.12">
      <s id="b.2CO.211.12.1">Túrasha wi Túrajna nuna tuke turu wétatjai.</s>
      <s id="b.2CO.211.12.2">"Papru Túrana Núnisrik Túraji" tuinia nuna Tíarain tusan Túrattajai.</s>
     </seg>
     <seg type="verse" id="b.2CO.211.13">
      <s id="b.2CO.211.13.1">Warí, niisha Yúsnumia akatrachma ainiawai.</s>
      <s id="b.2CO.211.13.2">Anankartin ainiawai.</s>
      <s id="b.2CO.211.13.3">"Kristu akatramurintji" Tumá átaj tusar wekainiawai.</s>
     </seg>
     <seg type="verse" id="b.2CO.211.14">
      <s id="b.2CO.211.14.1">Nusha urukaku Túmait Tíchamniaiti.</s>
      <s id="b.2CO.211.14.2">Warí, imia Satanáskesha "nayaimpinmaya akatramuitjai" Tumá átaj tusa wekaatsuk.</s>
     </seg>
     <seg type="verse" id="b.2CO.211.15">
      <s id="b.2CO.211.15.1">Nuinkia imia ni suntarisha pénkeran Túrawai Tumá atai tusar wekasachartinkiait; Túrasha ni amuamurinkia Tunáa Túriarma nujai métek Nekapmá Asutiátin átatui.</s>
     </seg>
     <seg type="verse" id="b.2CO.211.16">
      <s id="b.2CO.211.16.1">Ataksha Tájarme "Wáurkaiti" tu Enentáimtursacharti.</s>
      <s id="b.2CO.211.16.2">Kame "Wáurkaiti" tu Enentáimturiatrumek, chichastin tsankatruktarum.</s>
      <s id="b.2CO.211.16.3">Ishichik waantu Enentáimtumastaj tusan wakerajai.</s>
     </seg>
     <seg type="verse" id="b.2CO.211.17">
      <s id="b.2CO.211.17.1">Tura waantu Enentáimtumastaj Tájana nu, Uunta tsankatramurijiai Tátsujai.</s>
      <s id="b.2CO.211.17.2">Antsu waurka Núnisnak chichaajai.</s>
     </seg>
     <seg type="verse" id="b.2CO.211.18">
      <s id="b.2CO.211.18.1">Untsurí ju nunkanam uunt ajasar ti waantu Enentáimtumainiakui wisha ishichik waantu Enentáimtumastatjai.</s>
     </seg>
     <seg type="verse" id="b.2CO.211.19">
      <s id="b.2CO.211.19.1">Imiá nékayatrum waurka ainia nu shiir Enentáimtusrum ánturearme.</s>
     </seg>
     <seg type="verse" id="b.2CO.211.20">
      <s id="b.2CO.211.20.1">Niisha atumin takamtikramainiakuisha, kasartamainiakuisha, Atumí nérenniuri ajainiakuisha, yajauch chichartamainiakuisha, yapimin awattamainiakuisha Ashí nu katsuntearme.</s>
     </seg>
     <seg type="verse" id="b.2CO.211.21">
      <s id="b.2CO.211.21.1">Natsamayatnak Tájarme Ḃiikia nu Túratin kakarmachuuji!</s>
      <s id="b.2CO.211.21.2">Wats, niisha araanainiatsna nuna wisha araantatsjai.</s>
      <s id="b.2CO.211.21.3">(Waurka Núnisnak chichaajai.)</s>
     </seg>
     <seg type="verse" id="b.2CO.211.22">
      <s id="b.2CO.211.22.1">Niisha Ipríu-shuar ainiakuisha wisha Núnisnak Ipríu-shuaraitjai.</s>
      <s id="b.2CO.211.22.2">Israer-shuar ainiakuisha wisha Núnisnak Israer-shuaraitjai.</s>
      <s id="b.2CO.211.22.3">Apraáma weeatri ainiakuisha pai, wisha Núnisnak.</s>
     </seg>
     <seg type="verse" id="b.2CO.211.23">
      <s id="b.2CO.211.23.1">Kristu takarniurintji, tuiniawai.</s>
      <s id="b.2CO.211.23.2">Wikia aujai nankaamasaitjai.</s>
      <s id="b.2CO.211.23.3">Kame nuna Tákun waurka Núnisnak chichaajai.</s>
      <s id="b.2CO.211.23.4">Kame niijiai nankaamas takasuitjai; niijiai nankaamas Asutiámuitjai; niijiai nankaamas sepunam enkeamuitjai; ti Núkap Jáninkiamjai.</s>
     </seg>
     <seg type="verse" id="b.2CO.211.24">
      <s id="b.2CO.211.24.1">Israer-shuar Chikichkí achirkacharmai.</s>
      <s id="b.2CO.211.24.2">Antsu Tímiajni senku jea achirkarmai.</s>
      <s id="b.2CO.211.24.3">Tura emka achirkarmia nui awa-awatatkua trainta nuiwi ejeyarmiayi.</s>
      <s id="b.2CO.211.24.4">Tura nu Tímiajni senku jea achirkarmia nuisha Nútiksan nujai métek awatturarmiayi.</s>
     </seg>
     <seg type="verse" id="b.2CO.211.25">
      <s id="b.2CO.211.25.1">Numijiai Menaintiú awatturarmai.</s>
      <s id="b.2CO.211.25.2">Kayajaisha mantuatai tusar Chikichkí tukurarmai, kanusha Menaintiú wayamai wi enkempran wekaimiaj nui.</s>
      <s id="b.2CO.211.25.3">Tura nayaantsanam ajapén chikichik kashi nui pujusan tsawarmajai tura nu tsawantcha tuke pujusmajai.</s>
     </seg>
     <seg type="verse" id="b.2CO.211.26">
      <s id="b.2CO.211.26.1">Ti nukap wekasaitjai.</s>
      <s id="b.2CO.211.26.2">Tura Entsá wekasan Tsúumainian Wáinkiaitjai.</s>
      <s id="b.2CO.211.26.3">Tura kasa shuarjaisha, Wíi shuarjaisha tura yajaya shuarjaisha Tsúumainian Wáinkiaitjai.</s>
      <s id="b.2CO.211.26.4">Péprunmasha, kampuniunmasha, nayaantsanmasha Tsúumainian Wáinkiaitjai.</s>
      <s id="b.2CO.211.26.5">Wait Yus-shuarsha yajauch awajtustaj tusar wakeriarmai.</s>
     </seg>
     <seg type="verse" id="b.2CO.211.27">
      <s id="b.2CO.211.27.1">Itiurchatnasha ti Wáinkiaitjai; takatnasha ti takasuitjai.</s>
      <s id="b.2CO.211.27.2">Ti Untsurí Kánutsuk pujusuitjai.</s>
      <s id="b.2CO.211.27.3">Tsukamaknasha, kitiamaknasha Wáitsaitjai.</s>
      <s id="b.2CO.211.27.4">Ti ijiarmaitjai.</s>
      <s id="b.2CO.211.27.5">Pushir Táasmatai Tsetsekruí Wáitsaitjai.</s>
     </seg>
     <seg type="verse" id="b.2CO.211.28">
      <s id="b.2CO.211.28.1">Tura nuna nankaamas, kaarka kijin Júkitniua Núnisnak Yus-shuar pénker wekainiawash tusan Ashí tsawant ti Enentáimsan pujajai.</s>
     </seg>
     <seg type="verse" id="b.2CO.211.29">
      <s id="b.2CO.211.29.1">Chikichik Yus-shuar kakarmachu pujakui wisha kakarmachu nekapeajai.</s>
      <s id="b.2CO.211.29.2">Shuar chikichan tunaanum ajuawarmatainkia wisha natsamakun kajekan Wáitiajai.</s>
     </seg>
     <seg type="verse" id="b.2CO.211.30">
      <s id="b.2CO.211.30.1">Maa, waantu chichastin ákuinkia, antsu winia kakarmachu awajtuinia nuna ujakan waantu ajasaintjai.</s>
     </seg>
     <seg type="verse" id="b.2CO.211.31">
      <s id="b.2CO.211.31.1">Yus, ii Uuntri Jesukristu Apari ana nu (ni naari tuke shiir awajsamu Atí) wi Wáitratsjana nuna nékawai.</s>
     </seg>
     <seg type="verse" id="b.2CO.211.32">
      <s id="b.2CO.211.32.1">Tamasku péprunam pujai nu nunkanmaya akupin winia Jinkiá juruktiaj tusa wakerak pepru tanish téntakma Wáitiriin suntaran apujsamiayi.</s>
      <s id="b.2CO.211.32.2">Aretas uunt Kapitián pujai Túramiayi.</s>
     </seg>
     <seg type="verse" id="b.2CO.211.33">
      <s id="b.2CO.211.33.1">Túrasha uunt chankinnium enketawar pepru aa tanishri aankamunam jiiki itiararmiayi.</s>
      <s id="b.2CO.211.33.2">Tu uwempramiajai.</s>
     </seg>
    </div>
    <div type="chapter" id="b.2CO.212">
     <seg type="verse" id="b.2CO.212.1">
      <s id="b.2CO.212.1.1">Kame wiki shiir chicharmamsatniun nakitiajai.</s>
      <s id="b.2CO.212.1.2">Túmayatnak iimiarjana nuna tura uunt Yus iniaktursamia nuna ujaktiniaitjarme.</s>
     </seg>
     <seg type="verse" id="b.2CO.212.2">
      <s id="b.2CO.212.2.1">Krístun umirin ana Nú aishmankan nékajai.</s>
      <s id="b.2CO.212.2.2">Nu aishman Jimiará nayaimpin nankaikin Menaintiú nayaimpiniam junakniuiti.</s>
      <s id="b.2CO.212.2.3">Nusha katurse Uwí nankaamasuiti.</s>
      <s id="b.2CO.212.2.4">Kame ayashtiuk wakaashit, tura ayashtichu wakaashit.</s>
      <s id="b.2CO.212.2.5">Núnaka nékatsjai; aya Yúsak nékawai.</s>
     </seg>
     <seg type="verse" id="b.2CO.212.3">
      <s id="b.2CO.212.3.1">Tura nekas junakniua Núnaka nékajai.</s>
      <s id="b.2CO.212.3.2">Ayashtiuk wakaashit, ayashtichu wakaashit, Núnaka aya Yúsak nékawai.</s>
     </seg>
     <seg type="verse" id="b.2CO.212.4">
      <s id="b.2CO.212.4.1">Yus-shuara Wakaní shiir pujutainium junakmiayi.</s>
      <s id="b.2CO.212.4.2">Nuisha paant awajsachmin ana nuna antukmiayi.</s>
      <s id="b.2CO.212.4.3">Nii antukmia Nú chicham paant awajsatniun suritkiamuiti.</s>
     </seg>
     <seg type="verse" id="b.2CO.212.5">
      <s id="b.2CO.212.5.1">Nu aishmanka Túrunamuri nankaamakuiti tajai.</s>
      <s id="b.2CO.212.5.2">Tura wikia nankaamakuitjai Túmamtsuk, kakarmachuitjiana nuna paant ujaajai.</s>
     </seg>
     <seg type="verse" id="b.2CO.212.6">
      <s id="b.2CO.212.6.1">Nankaamakuitjai Túmamtiaj tusan wakeraknaka nekas Tíminiaitjai, ántran Tíchaintjai.</s>
      <s id="b.2CO.212.6.2">Túrasha Túratsjai.</s>
      <s id="b.2CO.212.6.3">Winia Túramuruk Wáinkiarum winia chichampruk antukrum, waritia Enentáimsarum nujai métek Enentáimtursatarum tusan wakerajai.</s>
     </seg>
     <seg type="verse" id="b.2CO.212.7">
      <s id="b.2CO.212.7.1">Wi nayaimpiniam Wáinkiamajna nu Timiá pénker asamtai ántar waantu Enentáimtumaschatniun, janki mesertinia Núnisan winia ayashrui najaimiatniun sunasmiajai.</s>
      <s id="b.2CO.212.7.2">Nuka wi Wáitsatin Satanásnumia akupkamuiti.</s>
     </seg>
     <seg type="verse" id="b.2CO.212.8">
      <s id="b.2CO.212.8.1">Nuka jurutkitia tusan Uuntan Menaintiú seamjai.</s>
     </seg>
     <seg type="verse" id="b.2CO.212.9">
      <s id="b.2CO.212.9.1">Tuma ain Uunt winia turutmiayi "Atsá.</s>
      <s id="b.2CO.212.9.2">Jaa pujayatmek winia waitnenkartutairjai shiir pujame.</s>
      <s id="b.2CO.212.9.3">Shuar kakarmachun winia kakarmarun Wi suakui Ashí aents nu shuara ayashiin winia kakarmarun Wáiniainiawai."</s>
      <s id="b.2CO.212.9.4">Tuma asamtai, Kristu kakarmari winia ayashrui paant ati tusan kakarmachuitiatnak araantatsjai.</s>
     </seg>
     <seg type="verse" id="b.2CO.212.10">
      <s id="b.2CO.212.10.1">Tuma asamtai, wi Krístun aneakui shuar katsekruiniakuisha, kajertuiniakuisha, winia Kuítrusha, kakarmarsha atsain waraajai.</s>
      <s id="b.2CO.212.10.2">Kame Ashí itiurchat ana nui kakarmachuitiatnak kakaram nekapeajai.</s>
     </seg>
     <seg type="verse" id="b.2CO.212.11">
      <s id="b.2CO.212.11.1">Wi "pénkeraitjai" Túmamkun waurua Núnisnak chichaajai.</s>
      <s id="b.2CO.212.11.2">Tura atumsha winia pénker chichartusminiaitiatrumek, Túrachu asakrumin tu chichasjai.</s>
      <s id="b.2CO.212.11.3">Warí, wi penké ántraitiatnak, "ti pénker akatramuitji" tumamainia Nú nunkaachichuitjai.</s>
     </seg>
     <seg type="verse" id="b.2CO.212.12">
      <s id="b.2CO.212.12.1">Atumjai pujumiaj nui, itiurchat ámanman katsuntran takasmiajai.</s>
      <s id="b.2CO.212.12.2">Yuska ni kakarmarin iniakmastaj tusa ti uuntan aents tujintiamun Túratniun surusmiayi.</s>
      <s id="b.2CO.212.12.3">Nujai "Papru nekas winia akatramuruiti" tusa paant iniakmasmiayi.</s>
     </seg>
     <seg type="verse" id="b.2CO.212.13">
      <s id="b.2CO.212.13.1">Warí, Chíkich Yus-shuaran Yáinmiaj Núnisnak atumniasha Yáinmajrume.</s>
      <s id="b.2CO.212.13.2">Ayatik atumin "kuit surusta" Tíchamjarme.</s>
      <s id="b.2CO.212.13.3">ḂNu yajauchiitkiuinkia tsankurturtarum!</s>
     </seg>
     <seg type="verse" id="b.2CO.212.14">
      <s id="b.2CO.212.14.1">Jújainkia Menaintiú iwiarnarjai atumin iistaj tusan.</s>
      <s id="b.2CO.212.14.2">Tura jeaknaka, "etserkamun akirkatarum" Tíchattajrume.</s>
      <s id="b.2CO.212.14.3">Atumí Kuítrin wakeratsjai.</s>
      <s id="b.2CO.212.14.4">Antsu atumin wakerajrume.</s>
      <s id="b.2CO.212.14.5">Warí, winia uchirchakaitrum.</s>
      <s id="b.2CO.212.14.6">Uchisha Aparín Kuítian ikiauntukchatniuiti.</s>
      <s id="b.2CO.212.14.7">Antsu apari ni Uchirín Kuítian ikiauntuktiniaiti.</s>
     </seg>
     <seg type="verse" id="b.2CO.212.15">
      <s id="b.2CO.212.15.1">Atumniasha Yáintaj tusan Ashí takakjana juna ajapawaintjai, tura winia kakarmarnasha Ashí Emenkákaintjai.</s>
      <s id="b.2CO.212.15.2">Wi ti wakeramaitiatrum átumka ishichik wakerutarminin Túrawaintjai.</s>
     </seg>
     <seg type="verse" id="b.2CO.212.16">
      <s id="b.2CO.212.16.1">Túrasha Chíkich shuar chichainiak "Nekasaiti; Papru ninki ii Kuítrin jurutramkichmaji.</s>
      <s id="b.2CO.212.16.2">Túrasha anankartuatniun neka asa iin anankramachmiashia" turutainiatsuk.</s>
     </seg>
     <seg type="verse" id="b.2CO.212.17">
      <s id="b.2CO.212.17.1">ṡNusha itiura? ṡShuáran wi akupkamaj nujai Kuítrumin achikjak?</s>
     </seg>
     <seg type="verse" id="b.2CO.212.18">
      <s id="b.2CO.212.18.1">Atumin iirmasat tusan Titiun "Wetá" Tímiajai.</s>
      <s id="b.2CO.212.18.2">Tura niin atamprit tusan Chíkich Yus-shuaran akupkamjai. ṡTitiusha Kuítrumin juruttramkimkiarum? ṡWisha niisha mai metek Enentáimsar métek takaschamkaj~i?</s>
     </seg>
     <seg type="verse" id="b.2CO.212.19">
      <s id="b.2CO.212.19.1">ṡWarí Enentáimsarum? ṡAtum pénker ainiawai turutik tusar nu Tájik?</s>
      <s id="b.2CO.212.19.2">Antsu, aneamu yatsurtiram, ii Tájinia nu atumin Yúsnum Ikiakártajrum tusar taji.</s>
     </seg>
     <seg type="verse" id="b.2CO.212.20">
      <s id="b.2CO.212.20.1">Wi atumiin jeaknasha, wi Wáitkiataj tusan wakeraj nuna Wáinkiashtatjai, tu Enentáimsan itiurchat Enentáimjai.</s>
      <s id="b.2CO.212.20.2">Tura atumsha wakerarmena Núnisrumek Wáinkiashtatrume, tu Enentáimjai.</s>
      <s id="b.2CO.212.20.3">Yajauch chicharnaikiatniuncha, yajauch Enentáimtunaistinniasha, kajernaikiatniuncha, ninki Enentáimtumastinniasha, tsanumpratniuncha, Mái-tunai ajatniuncha, waantu Enentáimtumastinniasha, yajauch wekasatniuncha, Ashí nuna Wáinkiashtajash tusan itiurchat Enentáimjai.</s>
     </seg>
     <seg type="verse" id="b.2CO.212.21">
      <s id="b.2CO.212.21.1">Tura wi jeaknasha, átum yajauch Túratniusha, tsanirmatniusha tura yajauch ti wakerarmena nu, yaunchu Túriniarmena nu, Untsurí shuartiram iniaisachurmena nuna nekashtajash.</s>
      <s id="b.2CO.212.21.2">Tura Enentáim yapajitsuk tuke tura asakrumin uutchatjash tajai.</s>
      <s id="b.2CO.212.21.3">Kame wi átum umikchamun nekaamtai Yus winia Iniatsátrattawai tusan Tsúumajai.</s>
     </seg>
    </div>
    <div type="chapter" id="b.2CO.213">
     <seg type="verse" id="b.2CO.213.1">
      <s id="b.2CO.213.1.1">Jujai Menaintiú iistajrum tusan winiajai.</s>
      <s id="b.2CO.213.1.2">Ashí iwiaratin ana nu, Jimiará tura Menaintiú shuara chichamejai iwiarnartatui.</s>
     </seg>
     <seg type="verse" id="b.2CO.213.2">
      <s id="b.2CO.213.2.1">Wi atumjai pujachiatnak, atumjai Pujáa Núnisnak aatjarme.</s>
      <s id="b.2CO.213.2.2">Yaunchu Tunáa Túrimiarmena nuna tura Ashí Shuártirmin wi nuik Tímiajrumna nuna ataksha Tájarme, wi atak tana tunaarum iwiareachkurminkia iniaisashtatjarme.</s>
     </seg>
     <seg type="verse" id="b.2CO.213.3">
      <s id="b.2CO.213.3.1">Nuinkia wi Kristu kakarmarijiai chichaajna nu nekaattarme.</s>
      <s id="b.2CO.213.3.2">Nu nekaataj tusarum wakeratsrumek.</s>
      <s id="b.2CO.213.3.3">Tura Krístuka kakarmachuchuiti.</s>
      <s id="b.2CO.213.3.4">Antsu Atumí Enentáin kakaram takaawai.</s>
     </seg>
     <seg type="verse" id="b.2CO.213.4">
      <s id="b.2CO.213.4.1">Kristu nekas kakarmachua Nútiksan Krúsnum Máamuitiat, Yusa kakarmarijiai iwiaakuiti.</s>
      <s id="b.2CO.213.4.2">Ayashnium Kristu kakarmachu nekapmia Núnisrik iikia kakarmachuitji.</s>
      <s id="b.2CO.213.4.3">Túrasha Yusa kakarmarijiai ni takatri takaaji.</s>
      <s id="b.2CO.213.4.4">Nu atumin iniakmastatji.</s>
     </seg>
     <seg type="verse" id="b.2CO.213.5">
      <s id="b.2CO.213.5.1">"Nekas Yúsan umirniuashitiaj" tusarum nekamatarum.</s>
      <s id="b.2CO.213.5.2">Iimiastarum.</s>
      <s id="b.2CO.213.5.3">Antar Yus-shuarchaitkiurmeka Jesukrístu Atumí Enentáin pujurtama nu nekaattarme.</s>
     </seg>
     <seg type="verse" id="b.2CO.213.6">
      <s id="b.2CO.213.6.1">Tura iikia ántar Yus-shuarchaitji nu nekaatarum tusan wakerajai.</s>
     </seg>
     <seg type="verse" id="b.2CO.213.7">
      <s id="b.2CO.213.7.1">Tura átum Tunáa Túrawáirum tusar Yus seaji.</s>
      <s id="b.2CO.213.7.2">Aents iin pénker Enentáimtikramprat tusar Tátsuji.</s>
      <s id="b.2CO.213.7.3">"Antar ainiawai" Túramprinin, átum pénker wekasatarum tusar wakeraji.</s>
     </seg>
     <seg type="verse" id="b.2CO.213.8">
      <s id="b.2CO.213.8.1">Warí, Yusa nekas chichame emesratin tujintiaji.</s>
      <s id="b.2CO.213.8.2">Antsu ii Túrajnia nu Yusa nekas chichamejai Túraji.</s>
     </seg>
     <seg type="verse" id="b.2CO.213.9">
      <s id="b.2CO.213.9.1">Tuma asamtai, átum kakarmaitkiurminkia iikia kakarmachuitiatar shiir Enentáimji.</s>
      <s id="b.2CO.213.9.2">Atumsha nekas kakaram Ajasúk tusar Yus tuke seaji.</s>
     </seg>
     <seg type="verse" id="b.2CO.213.10">
      <s id="b.2CO.213.10.1">Atumin emesratin Yuska winia akuptatsui.</s>
      <s id="b.2CO.213.10.2">Antsu Yus akuptukuiti atumin Ikiakártinian.</s>
      <s id="b.2CO.213.10.3">Tuma asamtai, wi Atumíin jeaknaka kakaram chicharkaijrum tusan winitsuk ju papin aatjarme.</s>
     </seg>
     <seg type="verse" id="b.2CO.213.11">
      <s id="b.2CO.213.11.1">Ayu, yatsurtiram, shiir pujustarum.</s>
      <s id="b.2CO.213.11.2">Krístunam tuke kakaram ajastarum.</s>
      <s id="b.2CO.213.11.3">Yus shiir Enentáimtikramprarti.</s>
      <s id="b.2CO.213.11.4">Chikichík Enentáik Enentáimsatarum.</s>
      <s id="b.2CO.213.11.5">Shiir awajnaisarum pujustarum.</s>
      <s id="b.2CO.213.11.6">Tura Yus anenmarmena nu, shiir Enentáimtikramna nu atumjai pujurtamsattarme.</s>
     </seg>
     <seg type="verse" id="b.2CO.213.12">
      <s id="b.2CO.213.12.1">Yúsnum shiir Enentáimtunaisrum amikmaanaisatarum.</s>
     </seg>
     <seg type="verse" id="b.2CO.213.13">
      <s id="b.2CO.213.13.1">Ashí Yus-shuar ainia nu amikmaatmarme.</s>
     </seg>
     <seg type="verse" id="b.2CO.213.14">
      <s id="b.2CO.213.14.1">Uunt Jesukrístu waitnenkartutairi, Yusa anenkrattairisha Atumíin pujurtamsati.</s>
      <s id="b.2CO.213.14.2">Tura Yusa Wakanísha tuke nemartamsarti.</s>
      <s id="b.2CO.213.14.3">Nu Atí.</s>
     </seg>
    </div>
   </div>
   <div type="book" id="b.GAL">
    <div type="chapter" id="b.GAL.1">
     <seg type="verse" id="b.GAL.1.1">
      <s id="b.GAL.1.1.1">Wi Pápruitjai, Yus akatramu.</s>
      <s id="b.GAL.1.1.2">Yúsak winia akatturuiti.</s>
      <s id="b.GAL.1.1.3">Shuarka akatturchamai.</s>
      <s id="b.GAL.1.1.4">Yussha Chíkich Shuáran akupturak akatturchamai, antsu Ninki, Yus Apa, Jesusan jakamunmaya iniantkimia nu, tura Jesussha winia akatturarmai Yusa shiir chichamen etserkatniun.</s>
     </seg>
     <seg type="verse" id="b.GAL.1.2">
      <s id="b.GAL.1.2.1">Wisha, Ashí Yus-shuar wijiai pujuinia nusha, ju Papí akupeaji.</s>
      <s id="b.GAL.1.2.2">Ashí yus-shuar Karasea nunkanam pujarmena nu áujsatarum tusan ju papin akuptajrume.</s>
     </seg>
     <seg type="verse" id="b.GAL.1.3">
      <s id="b.GAL.1.3.1">Yus Apa tura ii Uuntri Jesukrístusha waitnentramainia ásar yainmakarti imiatkinchanum tuke shiir pujustinian.</s>
     </seg>
     <seg type="verse" id="b.GAL.1.4">
      <s id="b.GAL.1.4.1">Yus ii Aparí nuna wakera asamtai, Jesus ni ayashin surumak Wáitsamiayi ii tunaari Asakártinian.</s>
      <s id="b.GAL.1.4.2">Nuna tura Ashí Tunáa ju nunkanam ana Nuyá ankant awajtamsatai tusa iin Yáinmaji.</s>
     </seg>
     <seg type="verse" id="b.GAL.1.5">
      <s id="b.GAL.1.5.1">Tuma asamtai tuke Yus shiir Atí.</s>
      <s id="b.GAL.1.5.2">Ayu.</s>
     </seg>
     <seg type="verse" id="b.GAL.1.6">
      <s id="b.GAL.1.6.1">Maa, Nekasaash Timiá Wárik Yus ikiukmiarum.</s>
      <s id="b.GAL.1.6.2">Kristu iin ti anenma asamtai Yus ni shuari ajastinian iin anaitiamkamji.</s>
      <s id="b.GAL.1.6.3">Urukamtaitsuk nuikia Imiá Wárik ni chichame inaisamarum Nusháa chicham umikrum uwemprataj tusarum.</s>
     </seg>
     <seg type="verse" id="b.GAL.1.7">
      <s id="b.GAL.1.7.1">Wátsek, nekas Chíkich chicham penké atsawai shuar umikiar uwempratin.</s>
      <s id="b.GAL.1.7.2">Antsu yajaya shuar Atumíin taar pénkercha awajtamainiawai.</s>
      <s id="b.GAL.1.7.3">Tura Nusháa chichaman etserkar Yusa shiir chichamen Yapajiátniun wakeruiniawai.</s>
     </seg>
     <seg type="verse" id="b.GAL.1.8">
      <s id="b.GAL.1.8.1">Tuma asamtai Yus niin yajauchiniam yuminkrattawai.</s>
      <s id="b.GAL.1.8.2">Wisha Yus-chicham Yapajiámun etserkamtainkia yus winia yuminkrurtatui.</s>
      <s id="b.GAL.1.8.3">Nayaimpinmaya suntarsha Nusháa chichaman wi etserkachmaj nuna étserkuinkia nunasha yuminkrattawai.</s>
     </seg>
     <seg type="verse" id="b.GAL.1.9">
      <s id="b.GAL.1.9.1">Paant ujakjarme Túmaitiatnak ataksha ujaajrume: Nánkamas shuar Niisháa uwempratin chichaman, wi etserkachmaj nuna étserkuinkia Yus yuminkrattawai.</s>
     </seg>
     <seg type="verse" id="b.GAL.1.10">
      <s id="b.GAL.1.10.1">Ti kakaram Chichaatsjak.nuna chichaakun shuar shiir Enentáimtursarti tusan chichaatsjai.</s>
      <s id="b.GAL.1.10.2">Antsu Yus shiir Enentáimtursati tusan nuna tajai. ṡShuar wakeruinia nuna Enentáimsan chichaajak?</s>
      <s id="b.GAL.1.10.3">Nuna Enentáimkiunka Kristu wakera nuna umirkachaintjai.</s>
     </seg>
     <seg type="verse" id="b.GAL.1.11">
      <s id="b.GAL.1.11.1">Antsu nekaatarum, yatsuru.</s>
      <s id="b.GAL.1.11.2">Uwempratin chichaman wi étserjana nuka aentsnumianchuiti.</s>
     </seg>
     <seg type="verse" id="b.GAL.1.12">
      <s id="b.GAL.1.12.1">Aentska ujatkachmai.</s>
      <s id="b.GAL.1.12.2">Unuitiutnasha unuitiurchamai.</s>
      <s id="b.GAL.1.12.3">Antsu Jesukrístuk winia paant jintintruamai.</s>
     </seg>
     <seg type="verse" id="b.GAL.1.13">
      <s id="b.GAL.1.13.1">Tura wi Yáunchu ti yajauchin Túramiaj nuka antukchakaitrum.</s>
      <s id="b.GAL.1.13.2">Israer-shuar Yúsnan takainia Nútiksanak wisha takasmajai.</s>
      <s id="b.GAL.1.13.3">Tuma asan Yus-shuaran ti kajerkan tuke pataatukmajai amuktaj tusan.</s>
      <s id="b.GAL.1.13.4">Nusha nékarme.</s>
     </seg>
     <seg type="verse" id="b.GAL.1.14">
      <s id="b.GAL.1.14.1">Tura kakaram ajasan, ii uuntri yaunchu tiarmia nuna yawetsuk umiktinian ti Enentáimpramjai.</s>
      <s id="b.GAL.1.14.2">Tura Untsurí shuaran wijiai métek uunt armia nuna nankaamas Yúsnan takasmajai.</s>
      <s id="b.GAL.1.14.3">Túmaitiatan aya winia uuntrun chichamen ti umirniuyajai.</s>
     </seg>
     <seg type="verse" id="b.GAL.1.15">
      <s id="b.GAL.1.15.1">Túrasha wikia akiintsain Yus winia achirkamiayi, tura ti anenkratmarijiai winia anaitiukmiayi.</s>
     </seg>
     <seg type="verse" id="b.GAL.1.16">
      <s id="b.GAL.1.16.1">Nuikia shiir Enentáimiuk ni Uchirín paant nekamtikruamai.</s>
      <s id="b.GAL.1.16.2">Tura Israer-shuarchanum ni shiir chichamen etserkat tusa akuptukmiayi.</s>
      <s id="b.GAL.1.16.3">Tuma asamtai Chíkich shuaran aniaschamjai.</s>
     </seg>
     <seg type="verse" id="b.GAL.1.17">
      <s id="b.GAL.1.17.1">Uunt péprunmasha, Jerusarénnumka, wéchamjai Winí emkaru Yus akatramujai chichastinian.</s>
      <s id="b.GAL.1.17.2">Antsu Wárik Arapia nunkanam wémajai.</s>
      <s id="b.GAL.1.17.3">Tura nui Yúsan Enentáimtasuan atak Tamasku péprunam waketkimjai.</s>
     </seg>
     <seg type="verse" id="b.GAL.1.18">
      <s id="b.GAL.1.18.1">Tura Menaintiú Uwí nankaamasmatai, Nuyá Pítrujai áujmattsataj tusan Jerusarénnum jeamjai.</s>
      <s id="b.GAL.1.18.2">Tura Jimiará semanachik pujusmajai Pítrujai.</s>
     </seg>
     <seg type="verse" id="b.GAL.1.19">
      <s id="b.GAL.1.19.1">Tura Jakupuncha, ii Uuntri Jesusa yachia nuna, Wáinkiamjai.</s>
      <s id="b.GAL.1.19.2">Nú arantka chikichnaka Yus akatramunka Wáinkiachmajai.</s>
     </seg>
     <seg type="verse" id="b.GAL.1.20">
      <s id="b.GAL.1.20.1">Yus iirui.</s>
      <s id="b.GAL.1.20.2">Wi Tájana nu nekasaiti, Wáitchaiti.</s>
     </seg>
     <seg type="verse" id="b.GAL.1.21">
      <s id="b.GAL.1.21.1">Nú ukunmasha Siria nunkanmasha, Sirisia nunkanmasha wémajai.</s>
     </seg>
     <seg type="verse" id="b.GAL.1.22">
      <s id="b.GAL.1.22.1">Tuma asamtai Ashí Yus-shuar Jutía nunkanam pujuarmia nu winia nekaracharmai.</s>
     </seg>
     <seg type="verse" id="b.GAL.1.23">
      <s id="b.GAL.1.23.1">Aya antukarmai.</s>
      <s id="b.GAL.1.23.2">"Yaunchu iin ti aintrammiaj nu yamaikia Yus-Chichaman étseruk wekaawai.</s>
      <s id="b.GAL.1.23.3">Yáunchuka iin amutmaktinian wakeriniaitiat yamaikia iniaisaiti" tiarmai.</s>
     </seg>
     <seg type="verse" id="b.GAL.1.24">
      <s id="b.GAL.1.24.1">Túrawar winia Enentáimtursar Yúsan shiir yuminsarmai.</s>
     </seg>
    </div>
    <div type="chapter" id="b.GAL.2">
     <seg type="verse" id="b.GAL.2.1">
      <s id="b.GAL.2.1.1">Tura katurse Uwí nankaamasmatai wisha Pírnapíjiai Jerusarénnum wémaji.</s>
      <s id="b.GAL.2.1.2">Titiuncha jukimjai wijiai.</s>
     </seg>
     <seg type="verse" id="b.GAL.2.2">
      <s id="b.GAL.2.2.1">Yus akupta asamtai Jerusarénnum wémajai.</s>
      <s id="b.GAL.2.2.2">Tura nui jean aya Yus-shuara uuntrijiain áujmattsamjai.</s>
      <s id="b.GAL.2.2.3">"Júnisnak Ashí Israer-shuarchan Yus-Chichaman ujainiajai" Tímiajai.</s>
      <s id="b.GAL.2.2.4">Takasmajna nusha tura tuke takastin Enentáimjiana nusha ántar ain tusan tu áujmattsamjai.</s>
     </seg>
     <seg type="verse" id="b.GAL.2.3">
      <s id="b.GAL.2.3.1">Niisha Yus-shuara uuntrintiat itiurchat Enentáimpracharmai.</s>
      <s id="b.GAL.2.3.2">Antsu Chíkich shuarka Titiu Israer-shuarchaitiat wijiai pujakui niisha Israer-shuar Ajastí tusa tsupimiamtikiatniun wakeriarmai.</s>
      <s id="b.GAL.2.3.3">Túrasha tujinkiarmai.</s>
     </seg>
     <seg type="verse" id="b.GAL.2.4">
      <s id="b.GAL.2.4.1">Tura nu shuar ántar yachi ainiak antuktai tusar wayawarmai.</s>
      <s id="b.GAL.2.4.2">Tura ii chichamen antukar itiurchat Awájtámsatai tusar wakeriarmai.</s>
      <s id="b.GAL.2.4.3">Iis, Kristu Jesus iin uwemtikrampra asamtai ti shiir iisha Yus Yúpichuch Umíaji.</s>
      <s id="b.GAL.2.4.4">Tura nuna nekaawar, atakka, aya Yáunchu akupkamu itiurchat ana nujai uwemtikrampratniun wakerutmakarmaji.</s>
     </seg>
     <seg type="verse" id="b.GAL.2.5">
      <s id="b.GAL.2.5.1">Túrasha penké ishichkisha umikchamji.</s>
      <s id="b.GAL.2.5.2">Antsu Atumíin Yus-Chicham Yapajniátsuk métek jeartamat tusar ni chichame penké anturkachmaji.</s>
     </seg>
     <seg type="verse" id="b.GAL.2.6">
      <s id="b.GAL.2.6.1">Nu arantcha Yus akatramu uuntrinkia yamaram Túratniunka suruscharmai.</s>
      <s id="b.GAL.2.6.2">Nincha Ashí aents ti neka ainiawai tu Enentáimtuiniawai.</s>
      <s id="b.GAL.2.6.3">Kame nu shuar ti nékainiakuisha ti Enentáimtatsjai.</s>
      <s id="b.GAL.2.6.4">Yus Ashí shuaran mash métek iyatsuk.</s>
     </seg>
     <seg type="verse" id="b.GAL.2.7">
      <s id="b.GAL.2.7.1">Yus akatramu uuntrisha Yus winia Israer-shuarchan Yus-chicham ujaktinian akuptukma nuna nekarawarmai.</s>
      <s id="b.GAL.2.7.2">Tura Pítruncha akupkamai Israer-shuaran Yus-Chicham ujaktinian.</s>
     </seg>
     <seg type="verse" id="b.GAL.2.8">
      <s id="b.GAL.2.8.1">Pítrun Israer-shuarnum akupkama Nú Yusak winiasha akuptukmai Israer-shuarchanum.</s>
     </seg>
     <seg type="verse" id="b.GAL.2.9">
      <s id="b.GAL.2.9.1">Tuma asamtai Jakupusha, Pítrusha, Juansha, Yus akatramu uuntri ásar, Yus winia ti paant akuptan nekaawar, winiasha Pirnapínsha, "Ayu, átum, Israer-shuarchanum Yus-Chicham etserkatarum, tiarmai.</s>
      <s id="b.GAL.2.9.2">Iisha Israer-shuarnum Yus-Chicham etserkattaji" tiarmai.</s>
      <s id="b.GAL.2.9.3">Túrawarmatai shiir áujnaisar ii uwejejai achirnaikiamji métek Enentáimji tusar~i.</s>
     </seg>
     <seg type="verse" id="b.GAL.2.10">
      <s id="b.GAL.2.10.1">Ayatik "Kuítrincha Enentáimtusrum tuke Yáintarum" tiarmai.</s>
      <s id="b.GAL.2.10.2">Wisha Núnaka ti wakerakun tuke Túriniaitjai.</s>
     </seg>
     <seg type="verse" id="b.GAL.2.11">
      <s id="b.GAL.2.11.1">Tura Nú ukunam wi Antiukía péprunam pujain Pítiur tamai.</s>
      <s id="b.GAL.2.11.2">Tura nui yajauch Túramtai, Yus-shuara uuntriniak chicharkamjai.</s>
     </seg>
     <seg type="verse" id="b.GAL.2.12">
      <s id="b.GAL.2.12.1">Iis, Israer-shuar tuiniawai, "Israer-shuarcha Muisais timia Núnisan tsupirnakcha asamtai, nu shuarjai Yurumáshtiniaiti" tuiniawai.</s>
      <s id="b.GAL.2.12.2">Túmaitiat Pítiur Yurumámnian nékak~u, emka Sántiak shuar Táatsain Israer-shuarchajai Yurumámai.</s>
      <s id="b.GAL.2.12.3">Tura Nuyá Sántiak shuar Jerusarénnumia Antiukíanam jeawarmatai Pítiur ashamak tsupirnakcha shuarnumia kanakin Yurumáchmai.</s>
      <s id="b.GAL.2.12.4">"Tsupirnaktiniaitme" tiniu ainia nuna ashamak Túramai.</s>
     </seg>
     <seg type="verse" id="b.GAL.2.13">
      <s id="b.GAL.2.13.1">Tuma asamtai Chíkich Yus-shuar, Israer-shuar armia nu, Pítrujai métek emka Yurumáwaru ainiayat Jimiará enentai takusar ukunam iniaisarmai.</s>
      <s id="b.GAL.2.13.2">Pirnapísha neka áyat Nútiksan nupetnakmai.</s>
     </seg>
     <seg type="verse" id="b.GAL.2.14">
      <s id="b.GAL.2.14.1">Tura nuna iisan Ashí iimiainiain Pítrun chicharkamjai.</s>
      <s id="b.GAL.2.14.2">Yus Shiir Chicham tana nujai métek wekasachu ásarmatai Tímiajai "Ame Israer-shuaraitiatam Israer-shuarti ikiukim tsupirnakchajai Yurumám Israer-shuarcha aintsamek Túrame, Tímiajai.</s>
      <s id="b.GAL.2.14.3">Nuikia "Israer-shuarcha Israer-shuartijiai métek wekasatin ainiawai" tiip" Tímiajai.</s>
     </seg>
     <seg type="verse" id="b.GAL.2.15">
      <s id="b.GAL.2.15.1">Iikia nekas Israer-shuaraitji.</s>
      <s id="b.GAL.2.15.2">Israer-shuarcha, Tunáa ainia aaniuchuitji.</s>
     </seg>
     <seg type="verse" id="b.GAL.2.16">
      <s id="b.GAL.2.16.1">Túmaitiatar ju nékaji.</s>
      <s id="b.GAL.2.16.2">Akupkamu Umíamujai uwemprachminiaitji antsu Jesukrístu nekas Enentáimtakum uwemprattame.</s>
      <s id="b.GAL.2.16.3">Nu nekaar iisha Jesukrístu nekas Enentáimtusmaji tunaajainchu atai tusar.</s>
      <s id="b.GAL.2.16.4">Aya Kristu nekas Enentáimtusar pénker átatji.</s>
      <s id="b.GAL.2.16.5">Akupkamu takasar umirkarsha tuke nujai pénker ajaschattaji.</s>
      <s id="b.GAL.2.16.6">Akupkamunka shuar umiktaj Táyat, Chikichkí shuarkesha nujai pénker ajaschamniaiti.</s>
      <s id="b.GAL.2.16.7">Nu nekaar antsu Jesukrístu nekas Enentáimtusmaji pénker ajastai tusar.</s>
     </seg>
     <seg type="verse" id="b.GAL.2.17">
      <s id="b.GAL.2.17.1">Tura Israer-shuar Enentáimprashtimpiash, "Wátsek, Núnisaitkiuinkia wisha Krístun Enentáimtustaj Tákunka, emka Tunáa shuaraitjai tu Enentáimtumastiniaitjai" Tíchanpiash.</s>
      <s id="b.GAL.2.17.2">Nuka nekasaiti tura Nuyá "Nu asamtai Kristu winia Tunáa shuaran najataiti" penké tu Enentáimprashtiniaiti.</s>
     </seg>
     <seg type="verse" id="b.GAL.2.18">
      <s id="b.GAL.2.18.1">Antsu yaunchu, wi Túrashtiniaitjai Tímiaj nuna awainkin Túratniuitjai Tákunka nuikia nekas tunaitjai.</s>
     </seg>
     <seg type="verse" id="b.GAL.2.19">
      <s id="b.GAL.2.19.1">Iista, akupeamun umiktaj tukaman penké tujinkiamjai.</s>
      <s id="b.GAL.2.19.2">Umiktinian tujinkian jaka aintsanak ajasmajai akupeamunam.</s>
      <s id="b.GAL.2.19.3">Antsu Yusjai iwiaaku pujajai ni wakera nuna umiktinian.</s>
     </seg>
     <seg type="verse" id="b.GAL.2.20">
      <s id="b.GAL.2.20.1">Wisha Krístujai Krúsnum Jákaitjai.</s>
      <s id="b.GAL.2.20.2">Tuma asamtai yamaikia wikia iwiaaktsujai wi wakeraj nuna Túratniun antsu Kristu Winí iwiaakui ni wakera nuna Túratniun.</s>
      <s id="b.GAL.2.20.3">Tura ju ayashnium pujayatan aya Kristu Enentáimtakun iwiaakjai.</s>
      <s id="b.GAL.2.20.4">Krístusha Yusa Uchiríntiat winia ti anentuk jarutkamiayi.</s>
     </seg>
     <seg type="verse" id="b.GAL.2.21">
      <s id="b.GAL.2.21.1">Yus ti pénker asamtai itiurak "Kristu ántar jakamiayi" Títiaj.</s>
      <s id="b.GAL.2.21.2">Iis, aya akupkamun umirkan pénker ajasminiaitkiuinkia, nuikia Kristu ántar Jákaayi.</s>
     </seg>
    </div>
    <div type="chapter" id="b.GAL.3">
     <seg type="verse" id="b.GAL.3.1">
      <s id="b.GAL.3.1.1">ṡWarin aa Karaseanmayatirmea.</s>
      <s id="b.GAL.3.1.2">Waweamukaitrum netse Enentáimprarum Yus tama umirkashtin.</s>
      <s id="b.GAL.3.1.3">Kristu Krúsnum Máamun ti paant étserkun atumin iniaktuschamkajrum?</s>
     </seg>
     <seg type="verse" id="b.GAL.3.2">
      <s id="b.GAL.3.2.1">Wátsek, aniastatjarme, Enentáimpratarum. ṡWarijiain Yusa Wakaní Atumí Enentáin achikmarum.</s>
      <s id="b.GAL.3.2.2">Akupkamu umirkarmek Enentáimin achikmarum, antsu Yus Enentáimtusrum ni Wakaní achikchamkuram?</s>
     </seg>
     <seg type="verse" id="b.GAL.3.3">
      <s id="b.GAL.3.3.1">ṡTuke nétsekaitrum.</s>
      <s id="b.GAL.3.3.2">Yusa Wakaní emka Atumí Enentáin Wayá takasmatai atumek yamaikia nu takat aya Ayashí kakarmarijiai umiktin Enentáimprarmek.</s>
     </seg>
     <seg type="verse" id="b.GAL.3.4">
      <s id="b.GAL.3.4.1">Penké ántrarmek Wáitsamarum tura antsu ishichkisha unuimiarchamkarum?</s>
     </seg>
     <seg type="verse" id="b.GAL.3.5">
      <s id="b.GAL.3.5.1">Naka Enentáimpratarum.</s>
      <s id="b.GAL.3.5.2">Yus ni Wakanín Súramtsuk tura aents Túrachminian Atumíin ti takaatsuk.</s>
      <s id="b.GAL.3.5.3">Atum aya akupkamun umirkurmin Yus nuna Túrachuiti.</s>
      <s id="b.GAL.3.5.4">Antsu ni chichame antukrum Yus Enentáimtakrumin Yus nuna Túraiti.</s>
     </seg>
     <seg type="verse" id="b.GAL.3.6">
      <s id="b.GAL.3.6.1">Yaunchu ii uuntri Apraám Enentáimpratai.</s>
      <s id="b.GAL.3.6.2">Yus-Chicham niin tawai: "Apraám Yúsan Enentáimtusmatai Yus "Ayu, pénkeraitme" Tímiayi" tawai.</s>
     </seg>
     <seg type="verse" id="b.GAL.3.7">
      <s id="b.GAL.3.7.1">Iis, nujai Páantchakait.</s>
      <s id="b.GAL.3.7.2">Ashí shuar Yúsan Enentáimtuinia nuka Apraámjai métek Enentáimpraru ásar, ni Uchiría aintsan ajasaru ainiawai.</s>
     </seg>
     <seg type="verse" id="b.GAL.3.8">
      <s id="b.GAL.3.8.1">Yamái Páantaiti.</s>
      <s id="b.GAL.3.8.2">Yus Ashí Israer-shuarchancha tawai "Aya winia Enentáimtursarum pénker átatrume".</s>
      <s id="b.GAL.3.8.3">Israer-shuarchasha nujai pénker ajastinia nuna ti yaunchu neka asa, Apraáman ujakmiayi, "Amijiai Ashí aents ti shiir ajasartatui."</s>
      <s id="b.GAL.3.8.4">Tu ujakmiayi.</s>
     </seg>
     <seg type="verse" id="b.GAL.3.9">
      <s id="b.GAL.3.9.1">Tuma asamtai Ashí shuar Yúsan Enentáimtuinia nuke Apraámjai métek pénker ajasar shiir warasartatui.</s>
     </seg>
     <seg type="verse" id="b.GAL.3.10">
      <s id="b.GAL.3.10.1">Antsu Ashí shuar "akupkamun umirkan uwemprattajai" tuinia nuka yajauchiniam yuminkramu ainiawai.</s>
      <s id="b.GAL.3.10.2">Yus-Papinium aarchamukait "Ashí shuar Yus akupkamun Ashí aarma nuna takamtsuk umirkachka yajauchiniam yuminkramu ainiawai."</s>
      <s id="b.GAL.3.10.3">Tu aarmaiti.</s>
     </seg>
     <seg type="verse" id="b.GAL.3.11">
      <s id="b.GAL.3.11.1">Nújainkia Páantaiti.</s>
      <s id="b.GAL.3.11.2">Akupkamu umirkatniujai pénker ajaschamniaiti Yusjai, antsu aya Yus Enentáimtusam pénker ajasam uwemprattame.</s>
     </seg>
     <seg type="verse" id="b.GAL.3.12">
      <s id="b.GAL.3.12.1">Shuar akupkamu umirkatniun Enentáimna nuka aya nujai pénker ajastinian Enentáimiui; Yúsan Enentáimtak pénker ajastinian Enentáimtsui.</s>
     </seg>
     <seg type="verse" id="b.GAL.3.13">
      <s id="b.GAL.3.13.1">Tura Kristu yamaikia uwemtikrampramji.</s>
      <s id="b.GAL.3.13.2">Akupkamun umirkachu yuminkramuiti tana nuka iin Túramtsuji.</s>
      <s id="b.GAL.3.13.3">Antsu Kristu iin yainmaktin Krúsnum jaka yuminkramu ajasmiayi.</s>
      <s id="b.GAL.3.13.4">Kame aarmaiti: Shuar jakati tusa numiniam nenasma yuminkramuiti.</s>
     </seg>
     <seg type="verse" id="b.GAL.3.14">
      <s id="b.GAL.3.14.1">Tuma asamtai Jesukrístu jakamujai Ashí Israer-shuarchasha Apraámjai métek pénker shiir warasartatui.</s>
      <s id="b.GAL.3.14.2">Iisha Núnisrik nu shuarjai Yusa Wakaní, Yus akupkataj timia nusha, achiktatji Yus Enentáimtusar.</s>
     </seg>
     <seg type="verse" id="b.GAL.3.16">
      <s id="b.GAL.3.16.1">Iis, yatsuru, Yus Apraáman Chichaman najana anajmatuk, "Amijiai tura amée Weeá akiinkiattana nujaisha Ashí aents ti shiir ajasartatui" Tímiayi.</s>
      <s id="b.GAL.3.16.2">Kame `amée Weeá akiinkiartatna nujai" Tíchamiayi, antsu `akiintiatta nujai' Tímiayi.</s>
      <s id="b.GAL.3.16.3">Nuna taku chikichik átinia nuna Enentáimpramiayi.</s>
      <s id="b.GAL.3.16.4">Nusha Krístuiti.</s>
      <s id="b.GAL.3.16.5">Aentstisha Enentáimpratai.</s>
      <s id="b.GAL.3.16.6">Shuar chichaman najana tura papinium aar Nuyá ni naari apujas nuikia nekas Yapajítsuk umiktiniaiti.</s>
      <s id="b.GAL.3.16.7">Umitsuk iniaisachminiaiti.</s>
      <s id="b.GAL.3.16.8">Patattasha patattsachminiaiti.</s>
     </seg>
     <seg type="verse" id="b.GAL.3.17">
      <s id="b.GAL.3.17.1">Wátsek, Yus Núnisan Chichaman Apraámjai najana, ukunam umitsuk iniaisachminiaiti.</s>
      <s id="b.GAL.3.17.2">Tura Chichaman najanamia Nú ukunam, kuatru siantu Nuyá trainta (430) Uwí nankaamasmatai, Yus ni akupkamurin Muisaisan susamiayi.</s>
      <s id="b.GAL.3.17.3">Túramaitiat nujai Yusa yaunchu Chichamen Yapajiáchmiayi iniaisatniun.</s>
     </seg>
     <seg type="verse" id="b.GAL.3.18">
      <s id="b.GAL.3.18.1">Tuma asamtai Yus timia nuka tuke uminkiattawai, Yus yaunchu Apraámjai Chichaman najana asamtai.</s>
      <s id="b.GAL.3.18.2">Nújainkia Páantaiti, pénker ajastajtsar akupkamu umikrikia shiir pujuschartatji antsu Yus timia nujai iikia takatsuk shiir pujustatji.</s>
      <s id="b.GAL.3.18.3">Nuna tsankatkamiayi Yus Apraámjai Chichaman najaneak~u.</s>
     </seg>
     <seg type="verse" id="b.GAL.3.19">
      <s id="b.GAL.3.19.1">"ṡNuikia Yus urukamtai akupkamun susamia?"</s>
      <s id="b.GAL.3.19.2">Tíchaintmeash.</s>
      <s id="b.GAL.3.19.3">Ayu, Apraám weean, Kristu Táatsain Yus Tímía nu uminkiachminiuyayi.</s>
      <s id="b.GAL.3.19.4">Tuma asamtai nii Táatsain Ashí tunaan Túrawarmia nu Timiá yajauchiiti tusa Yus akupkamun susamiayi.</s>
      <s id="b.GAL.3.19.5">Tura Yusa suntari ju akupkamun Ashí iwiarar Muisaisan susar akatrarmiayi Israer-shuaran Susártí tusar.</s>
     </seg>
     <seg type="verse" id="b.GAL.3.20">
      <s id="b.GAL.3.20.1">Antsu chikichik shuar ninki takastinian Enentáimkiunka chikichan atsumatsui.</s>
      <s id="b.GAL.3.20.2">Tura Yus aya chikichkiiti.</s>
      <s id="b.GAL.3.20.3">Ninki chikichan akattsuk Ashí aentsun Apraámjai pénker awajsatniun Apraáma anajmatar niijiai Chichaman najanamiayi.</s>
     </seg>
     <seg type="verse" id="b.GAL.3.21">
      <s id="b.GAL.3.21.1">"ṡTura Yus Jimiará chichamjai chichaawak, Tíchaintmeash.</s>
      <s id="b.GAL.3.21.2">Emka Apraáman "Jujai uwemprattame" Tíchamkia, Nuyá Muisaisan ni akupkamurin Súsachmakia?"</s>
      <s id="b.GAL.3.21.3">Tíchaintmeash.</s>
      <s id="b.GAL.3.21.4">Tura aintsachuiti.</s>
      <s id="b.GAL.3.21.5">Nekaata, akupkamu umirkatniujai Yusjai tuke pénker pujusminiaitkiumka Nuyá aya akupkamujai uwempram tunaajainchu ajasaintme.</s>
     </seg>
     <seg type="verse" id="b.GAL.3.22">
      <s id="b.GAL.3.22.1">Tura Yus-Chicham paant "Ashí Tunáa ainiawai" tawai.</s>
      <s id="b.GAL.3.22.2">Nu asamtai yamaikia Ashí Jesukrístu Enentáimtuinia Nú shuar, aya Yus Timiá asamtai, uwemprartatui.</s>
     </seg>
     <seg type="verse" id="b.GAL.3.23">
      <s id="b.GAL.3.23.1">Tura Kristu Táatsain Niin Enentáimtuschamniauyayi.</s>
      <s id="b.GAL.3.23.2">Tuma asamtai Nii Táatsain akupkamuka iin emettama pujurtamji aya akupkamu tana nu umirkatin.</s>
      <s id="b.GAL.3.23.3">Tura ukunam ju nekanayi: Kristu Enentáimtusar uwempratniuitji.</s>
     </seg>
     <seg type="verse" id="b.GAL.3.24">
      <s id="b.GAL.3.24.1">Akupkamu, nuika, iin waitmakmaji uchin Kuírchin wainnia aintsan.</s>
      <s id="b.GAL.3.24.2">Kristu Tatí tusa waitmakmaji.</s>
      <s id="b.GAL.3.24.3">Tura Kristu Támatai Ashí nekas Niin Enentáimtuinia nuka Yúsjai pénker ainiawai.</s>
     </seg>
     <seg type="verse" id="b.GAL.3.25">
      <s id="b.GAL.3.25.1">Yamái Kristu nekas Enentáimtustiniaiti tuma asamtai yamaikia akupkamu kuirchia aintsan Wáitmatsji.</s>
     </seg>
     <seg type="verse" id="b.GAL.3.26">
      <s id="b.GAL.3.26.1">Antsu Jesukrístu Enentáimtusar, nujai Yusa Uchirí uuntmaru ajasuitji.</s>
     </seg>
     <seg type="verse" id="b.GAL.3.27">
      <s id="b.GAL.3.27.1">Ashí Kristu Náariin imiaimiutirmeka Kristu aintsan ajasuitrume.</s>
     </seg>
     <seg type="verse" id="b.GAL.3.28">
      <s id="b.GAL.3.28.1">Jesukrístujai tsaninkiu asar~i Imiá métek aji.</s>
      <s id="b.GAL.3.28.2">Israer-shuar, Israer-shuarcha, ankant ainia nu, ankantcha ainia nu, aishman, nuwa, Ashí mash Jesukrístunuitkiuinkia yamaikia "niishaaiti" tu Enentáimprashtiniaiti.</s>
      <s id="b.GAL.3.28.3">Ni shuari mash chikichik ainiaji.</s>
     </seg>
     <seg type="verse" id="b.GAL.3.29">
      <s id="b.GAL.3.29.1">Tura Krístunuitkiurmeka Apraám Weeá aintsan ajasurme atumsha.</s>
      <s id="b.GAL.3.29.2">Tuma asarum, Yus Apraáman anajmatramia nu atumsha jurumkitniuitrume.</s>
     </seg>
    </div>
    <div type="chapter" id="b.GAL.4">
     <seg type="verse" id="b.GAL.4.1">
      <s id="b.GAL.4.1.1">Kuítrinniu Uchirí Ashí ni apari takakna nuna niiniu áchattawak ukunam.</s>
      <s id="b.GAL.4.1.2">Tura uchichitkiunka ni Aparí takarniuriya Núkete.</s>
     </seg>
     <seg type="verse" id="b.GAL.4.2">
      <s id="b.GAL.4.2.1">Tuke uunt ajatsuk ni Wáinnia nuna umirkatniuiti.</s>
      <s id="b.GAL.4.2.2">Tura uunt ajasmatai tura ni Aparí "Ayu" takui Nuyá nii antsu ni Aparíniu Ashí Wáinkiatniuiti.</s>
     </seg>
     <seg type="verse" id="b.GAL.4.3">
      <s id="b.GAL.4.3.1">Núnisrik iisha úchichik asarkia Ashí aentsu akupkamuri umirkatniuji.</s>
     </seg>
     <seg type="verse" id="b.GAL.4.4">
      <s id="b.GAL.4.4.1">Tura tsawant jeamtai, Yus ni Uchirin akupkamiayi ju nunkanam.</s>
      <s id="b.GAL.4.4.2">Niisha Yúsaitiat nuwanam akiiniamiayi.</s>
      <s id="b.GAL.4.4.3">Tura aents ajasmiayi.</s>
      <s id="b.GAL.4.4.4">Tura aents ajas yaunchu akupkamuncha umirkatniuyayi.</s>
     </seg>
     <seg type="verse" id="b.GAL.4.5">
      <s id="b.GAL.4.5.1">Nujai Ashí aents akupkamun umirkatin armia nuna uwemtikrataj tusa Támiayi.</s>
      <s id="b.GAL.4.5.2">Tura iisha yamaikia nujai ni Uchirí uunt ajasminiaitji.</s>
     </seg>
     <seg type="verse" id="b.GAL.4.6">
      <s id="b.GAL.4.6.1">Atumsha nekas ni Uchirí ajasakrumin Yus ni Uchirí Wakanin atumi Enentáin akupturmakuiti.</s>
      <s id="b.GAL.4.6.2">Tura nu Wakan Atumí Enentáiya Yúsan "Aparú" tawai.</s>
     </seg>
     <seg type="verse" id="b.GAL.4.7">
      <s id="b.GAL.4.7.1">Tuma asamtai yamaikia aya takarniuchuitme antsu Yus ni uchirin najatmaiti ámin.</s>
      <s id="b.GAL.4.7.2">Tura ni uchiri asakmin Ashí Yus takakna nuna amastatui Krístuiyan.</s>
     </seg>
     <seg type="verse" id="b.GAL.4.8">
      <s id="b.GAL.4.8.1">Yaunchu átum nekas Yus nékachkuram, ántar-yus írunna nu umirkamarme nekascha Yúsak.</s>
     </seg>
     <seg type="verse" id="b.GAL.4.9">
      <s id="b.GAL.4.9.1">Tura yamaikia nekas Yus nékarme, kame Yus atumin nekarmarme.</s>
      <s id="b.GAL.4.9.2">Núnis asamtai itiurtsuk atak aentsu akupkamuri umirkatin Enentáimprum.</s>
      <s id="b.GAL.4.9.3">Nujai kakaram ajaschamniaitme tura umikmesha yainmakchattawai uwempratin.</s>
     </seg>
     <seg type="verse" id="b.GAL.4.10">
      <s id="b.GAL.4.10.1">Atumka Jísat ti najanearme.</s>
      <s id="b.GAL.4.10.2">Yaunchu jisat najanatin amia Nú tsawantcha, nantusha, uwisha, Jísat tuke najanearme Yus shiir Enentáimtursati tusarum.</s>
     </seg>
     <seg type="verse" id="b.GAL.4.11">
      <s id="b.GAL.4.11.1">Ashamajai, Atumíin ántrankeash takasmaj tusan.</s>
     </seg>
     <seg type="verse" id="b.GAL.4.12">
      <s id="b.GAL.4.12.1">Yatsuru, wi atumea aintsanak ajaschamkaj; atumsha yamaikia wi wekaajna aintsarmek wekasatarum.</s>
      <s id="b.GAL.4.12.2">Wi nui pujakui ishichkisha yajauch awajtuschamarme.</s>
     </seg>
     <seg type="verse" id="b.GAL.4.13">
      <s id="b.GAL.4.13.1">Antsu nekamarme ayashrui itiurchat pujayatan Yusa shiir chichamen emka ujakmajrume.</s>
     </seg>
     <seg type="verse" id="b.GAL.4.14">
      <s id="b.GAL.4.14.1">Tura winia sunkur ti yajauch awajtain atum winia nakitrurum Muíjrukchamarme, antsu Yusa Suntaría aintsarmek itiaramarme.</s>
      <s id="b.GAL.4.14.2">Jesukrístu anturkatniua aintsarum anturtukmarme.</s>
     </seg>
     <seg type="verse" id="b.GAL.4.15">
      <s id="b.GAL.4.15.1">Maa, wi nékajai, nuik Atumí jiimi ukuinkiarum surusaarme, Túramniaitkiurmeka.</s>
      <s id="b.GAL.4.15.2">Tura shiir Enentáimpramarmena nusha itiurtsukait yamaisha.</s>
     </seg>
     <seg type="verse" id="b.GAL.4.16">
      <s id="b.GAL.4.16.1">Yamaikia nekas chichaman étserkun ṡAtumí nemasri ajasjak?</s>
     </seg>
     <seg type="verse" id="b.GAL.4.17">
      <s id="b.GAL.4.17.1">Chíkich yajaya taaru ti shiir awajtamainiawai tura atumin yainmaktasa aitkiarmainiatsui.</s>
      <s id="b.GAL.4.17.2">Aya Winíya akantamkitiai tusa wakerutmainiawai, winia antsu shiir Enentáimtursat tusar.</s>
     </seg>
     <seg type="verse" id="b.GAL.4.18">
      <s id="b.GAL.4.18.1">Niisha nekas yainmaktinian wakerutmainiakka atumin shiir awajtamsatin tuke pénker ainti, wi atumjai pujainsha tura pujatsainsha.</s>
     </seg>
     <seg type="verse" id="b.GAL.4.19">
      <s id="b.GAL.4.19.1">Uchirú, nuwa jurertaj tana Núnisnak ataksha Wáitiajai Kristu Atumíin paant Atí tusan.</s>
     </seg>
     <seg type="verse" id="b.GAL.4.20">
      <s id="b.GAL.4.20.1">Atumjai pujaknaka maak aintjai.</s>
      <s id="b.GAL.4.20.2">Yamái pujaknaka nekas Nusháa chichasaintjarme.</s>
      <s id="b.GAL.4.20.3">Itiurkatjarmetsuk nékatsjai.</s>
     </seg>
     <seg type="verse" id="b.GAL.4.21">
      <s id="b.GAL.4.21.1">Ayu, "akupkamu umirkatniuiti" Támena nu nekaata; akupkamuka Júnisaiti.</s>
     </seg>
     <seg type="verse" id="b.GAL.4.23">
      <s id="b.GAL.4.23.1">Aarma awai: Apraám Jimiará uchirtiniuyayi.</s>
      <s id="b.GAL.4.23.2">Emka ni takarniuri jurermiayi Ismaeran.</s>
      <s id="b.GAL.4.23.3">Nuyá Apraáma nuwe jurermiayi Isakan.</s>
      <s id="b.GAL.4.23.4">Ismaera nukuri Apraáma takarniuriyayi.</s>
      <s id="b.GAL.4.23.5">Tura Apraám Yusan Enentáimtutsuk niijiai kanarmatai, ni takarniuri jurermiayi.</s>
      <s id="b.GAL.4.23.6">Tura antsu Isaka nukurinkia takarniurinchuyayi, antsu nekas ni nuwe áuyayi.</s>
      <s id="b.GAL.4.23.7">Niisha ti uuntchiniak, Yus "jurertatme" Tímiayi.</s>
      <s id="b.GAL.4.23.8">Tuma asamtai Yus timiajai Isakan jurermiayi.</s>
     </seg>
     <seg type="verse" id="b.GAL.4.24">
      <s id="b.GAL.4.24.1">Ayu.</s>
      <s id="b.GAL.4.24.2">Yamái Tájana nuka Yusa Chichamen Jímiaran nakumui.</s>
      <s id="b.GAL.4.24.3">Ismaera nukuri Akar chikichik Chichaman nakumui.</s>
      <s id="b.GAL.4.24.4">Yaunchu Senái muranam Yus ni akupkamurin aarmiayi Israer-shuar, takarniua aintsan, umirkarti tusa.</s>
     </seg>
     <seg type="verse" id="b.GAL.4.25">
      <s id="b.GAL.4.25.1">Senái murasha Akara nunke Arapianam wajaawai.</s>
      <s id="b.GAL.4.25.2">Akarsha Senái muran nakumak, Ashí Israer-shuaran "Akupkamujai uwempramniaiti" tuinia nuna nakumui.</s>
      <s id="b.GAL.4.25.3">Yamaisha Israer-shuara uuntri Jerusarénnum pujuinia nuka tu chichainiawai.</s>
      <s id="b.GAL.4.25.4">Tuma asamtai Akarsha, Ashí nu shuarsha Núnisar, akupkamu umirkatin ásar, ti takarniu aintsan Wáitsar takainiawai.</s>
     </seg>
     <seg type="verse" id="b.GAL.4.26">
      <s id="b.GAL.4.26.1">Antsu Ashí Yus-shuarti uwempra asar imiankas ankant pujaji.</s>
      <s id="b.GAL.4.26.2">Nayaimpinmaya Jerusarénnumia aentsuitji.</s>
      <s id="b.GAL.4.26.3">Nuyá aentsti tuke ankant pujuiniaji.</s>
      <s id="b.GAL.4.26.4">Nuyá aents asakrin, nu yakiya Jerusarénka ii Nukuría aintsan Enentáimpramniaiti.</s>
     </seg>
     <seg type="verse" id="b.GAL.4.27">
      <s id="b.GAL.4.27.1">Junis aarmaiti: Warasta, misurma, uchi takakchiatmek; Ti shiir warasta, Uchí najawe nékachiatmek.</s>
      <s id="b.GAL.4.27.2">Nuwa ajapamu uchin jurertatui; Nuwa aishrinniua Núnaka nankaamas uchirtin átatui.</s>
     </seg>
     <seg type="verse" id="b.GAL.4.28">
      <s id="b.GAL.4.28.1">Iisha, yatsuru, Isaka aintsar~i, Yus timiajai akiiniaitji.</s>
     </seg>
     <seg type="verse" id="b.GAL.4.29">
      <s id="b.GAL.4.29.1">Yaunchu Ismaer Isakan kajerak itiurchat awajsamiayi.</s>
      <s id="b.GAL.4.29.2">Núnisan yamaisha Ismaera aintsan aya ayashnumia ainia Nú aents Yusa Wakaníya akiinia nuna yajauch awajenawai.</s>
     </seg>
     <seg type="verse" id="b.GAL.4.30">
      <s id="b.GAL.4.30.1">Tura Yus-Papinium aarmaiti: "Takarniusha, ni Uchiríjiai, ajapam awemata.</s>
      <s id="b.GAL.4.30.2">Nekas pénker nuwa uchirijiai tsanin pujuschamniaiti.</s>
      <s id="b.GAL.4.30.3">Apari Kuítrincha achikchamniaiti," tawai Yus-Papí.</s>
     </seg>
     <seg type="verse" id="b.GAL.4.31">
      <s id="b.GAL.4.31.1">Ayu, yatsuru, nekaatarum.</s>
      <s id="b.GAL.4.31.2">Takarniu Uchirínchuitji antsu ankant pujaji nekas pénker nuwa uchiri asar~i.</s>
     </seg>
    </div>
    <div type="chapter" id="b.GAL.5">
     <seg type="verse" id="b.GAL.5.1">
      <s id="b.GAL.5.1.1">Kristu uwemtikrampramiaji tuke ankant átinian.</s>
      <s id="b.GAL.5.1.2">Tuma asamtai kakaram ajasam tuke ankant Pujustá.</s>
      <s id="b.GAL.5.1.3">Ataksha nu itiurchatnum waketkip.</s>
     </seg>
     <seg type="verse" id="b.GAL.5.2">
      <s id="b.GAL.5.2.1">Wi Papru asan ujaajrume.</s>
      <s id="b.GAL.5.2.2">Atum Muisais timia Núnisrumek tsupirnakrumninkia ṡKristu nuikia Warí itiurtamkamniait?</s>
     </seg>
     <seg type="verse" id="b.GAL.5.3">
      <s id="b.GAL.5.3.1">Ataksha Tájarme, Ashí tsupirnakua nu shuar Ashí Muisais timia nuna takamtsuk umirkatniuiti.</s>
     </seg>
     <seg type="verse" id="b.GAL.5.4">
      <s id="b.GAL.5.4.1">Atum "Akupkamu Umíakmin Yus shiir Enentáimturmastatui" Tárumna nu, nu shuartiram Krístuiya tupanniuitrume.</s>
      <s id="b.GAL.5.4.2">Yusa anenkrattairiya kanakniurme.</s>
     </seg>
     <seg type="verse" id="b.GAL.5.5">
      <s id="b.GAL.5.5.1">Iikia, antsu, Yusa Wakaníjiai tura Yus Enentáimtakrin Yus shiir Enentáimturmastatji, tu Enentáimji.</s>
     </seg>
     <seg type="verse" id="b.GAL.5.6">
      <s id="b.GAL.5.6.1">Nekas Krístunuitkiurkia tsupirnaktin atsumatsji.</s>
      <s id="b.GAL.5.6.2">Antsu aya Yus nekas Enentáimtakur Ashí anenaitniuitji.</s>
     </seg>
     <seg type="verse" id="b.GAL.5.7">
      <s id="b.GAL.5.7.1">Atumsha Krístujai pénker wekaimiarme. ṡUrukamtai nekas Yus timia nu iniaisatin Enentáimprum ataksha akupkamunam waketkitin?</s>
     </seg>
     <seg type="verse" id="b.GAL.5.8">
      <s id="b.GAL.5.8.1">Nú enentai Yúsaiyanchuiti.</s>
      <s id="b.GAL.5.8.2">Niijiai wekasatniunka Yus achirmakuitrume.</s>
     </seg>
     <seg type="verse" id="b.GAL.5.9">
      <s id="b.GAL.5.9.1">Ju Enentáimpratarum: Karía ishichik yuminnium enketam mash~i karimtiktsuk.</s>
      <s id="b.GAL.5.9.2">Aneartarum atumsha.</s>
     </seg>
     <seg type="verse" id="b.GAL.5.10">
      <s id="b.GAL.5.10.1">Ayu, Yus Yáinmakrumin wi Tájana nu Nusháa Enentáimprashtatrume, nékajai.</s>
      <s id="b.GAL.5.10.2">Tura atumin yajauch áujmatramainia nuna Yus Asutiáttawai Páchitsuk.</s>
     </seg>
     <seg type="verse" id="b.GAL.5.11">
      <s id="b.GAL.5.11.1">Wíkia, yatsuru, yamaisha "tsupirnaktiniaiti" tuke Tákuinkia Israer-shuar yajauch awajtuscharainti.</s>
      <s id="b.GAL.5.11.2">Antsu Kristu jakamun étsereatnak "tsupirnaktiniaiti" Tákuinkia kajertukcharainti.</s>
     </seg>
     <seg type="verse" id="b.GAL.5.12">
      <s id="b.GAL.5.12.1">Atumin yajauch awajtamsatin wakeruiniana Nú shuar antsu ninki tsupimiakar yajauch awajmamsarti.</s>
     </seg>
     <seg type="verse" id="b.GAL.5.13">
      <s id="b.GAL.5.13.1">Atumniasha, yatsuru, Kristu tuke ankant awajtamsarme.</s>
      <s id="b.GAL.5.13.2">Tura ankant ajasrum, "Aya wi wakerajna nuna Túramniaitjai" tu Enentáimprairap.</s>
      <s id="b.GAL.5.13.3">Antsu Nuámtak aneniakrum pénker Yáiniáiktarum.</s>
     </seg>
     <seg type="verse" id="b.GAL.5.14">
      <s id="b.GAL.5.14.1">Ju chichamjai Ashí akupkamu mash uminkiattawai: Ame ayashim aneamna aintsamek Chíkich shuarsha aneata.</s>
     </seg>
     <seg type="verse" id="b.GAL.5.15">
      <s id="b.GAL.5.15.1">Tura aneartarum.</s>
      <s id="b.GAL.5.15.2">Aneniachkurmeka, antsu esanairum mai yunai ajakrumka Nuámtak amunaiktatrume.</s>
     </seg>
     <seg type="verse" id="b.GAL.5.16">
      <s id="b.GAL.5.16.1">Juna Tájarme: Atumí ayashi wakerana nu umikiaij tusarum Yusa Wakaní kakarmarijiai wekasatarum.</s>
     </seg>
     <seg type="verse" id="b.GAL.5.17">
      <s id="b.GAL.5.17.1">Yusa Wakani wakera nuna ame ayashim nakitiawai.</s>
      <s id="b.GAL.5.17.2">Tura ame ayashim wakerana Núnaka Yusa Wakaní nakitiawai.</s>
      <s id="b.GAL.5.17.3">Mai maanai ajainiawai.</s>
      <s id="b.GAL.5.17.4">Túmaitkui pénker wekasataj tukamam tujintiame.</s>
      <s id="b.GAL.5.17.5">Páantchakait.</s>
     </seg>
     <seg type="verse" id="b.GAL.5.18">
      <s id="b.GAL.5.18.1">Tura Yusa Wakaní jintintramkuinkia, aentsu akupkamurijiai itit áchattame.</s>
     </seg>
     <seg type="verse" id="b.GAL.5.19">
      <s id="b.GAL.5.19.1">Wats, ayash Túramu ti paant ainiawai.</s>
      <s id="b.GAL.5.19.2">Ju ainiawai: tsanirmatin, wapik Túratin, yajauch Túratin,</s>
     </seg>
     <seg type="verse" id="b.GAL.5.20">
      <s id="b.GAL.5.20.1">ántar-yus ainia nu tikishmatratin, wawekratatin, nemasnaikiatin, katsumnaikiatin, akasmaktin, wari kajektin, nankaamantu Enentáimtumastin, aya Niisháa Niisháa Enentáimsartin, Níiniunak iistin,</s>
     </seg>
     <seg type="verse" id="b.GAL.5.21">
      <s id="b.GAL.5.21.1">yajauch Enentáimtunaistin, mankartuatin, nampektin, nampernum aya ti yurumin, tura ti nampen átin.</s>
      <s id="b.GAL.5.21.2">Chíkich nujai métek ainiawai.</s>
      <s id="b.GAL.5.21.3">Nuik ujakmajrumna Núnisnak ataksha Tájarme: Shuar nuna Túrakka Yusai pujustinian penké tujinkiattawai.</s>
     </seg>
     <seg type="verse" id="b.GAL.5.22">
      <s id="b.GAL.5.22.1">Ayu, yamaikia Yusa Wakaní kakarmarijiai Túratin Enentáimsatai.</s>
      <s id="b.GAL.5.22.2">Yusa Wakaní ii Enentáin pujak, pénker Túratniun nerektinia aintsan neremtikramji.</s>
      <s id="b.GAL.5.22.3">Ju ainiawai: aneatin, shiir Enentáimsatin, Yusjai tura shuarjai nawamnaikiar wekasatin, shiir Enentáijiai katsuntratin, Chíkich shuar shiir awajsatin, tsanka átin, tana nuna Tímiatrusan umiktin,</s>
     </seg>
     <seg type="verse" id="b.GAL.5.23">
      <s id="b.GAL.5.23.1">péejchach ajastin, iik iimiasar Tunáa Túrashtin. ṡJu Túratniuncha yaki surimia?</s>
     </seg>
     <seg type="verse" id="b.GAL.5.24">
      <s id="b.GAL.5.24.1">Shuar Jesukrístunu ainia nu, ni Ayashí wakeramurincha tura nunisan ni Túramurincha surimiak wekaawai.</s>
      <s id="b.GAL.5.24.2">Ni ayashi Krúsnum maatniua aintsan Túraiti.</s>
     </seg>
     <seg type="verse" id="b.GAL.5.25">
      <s id="b.GAL.5.25.1">Yusa Wakaní kakarmarijiai Yus-shuar ajasu asar, Núnisrik Yusa Wakaní kakarmarijiain wekasatai.</s>
     </seg>
     <seg type="verse" id="b.GAL.5.26">
      <s id="b.GAL.5.26.1">"Wats, nekapnaisatai.</s>
      <s id="b.GAL.5.26.2">Wi Imiá pénkeraitjai" Nuámtak Túnaitsuk, yajauch Enentáimtunáischatniuiti.</s>
     </seg>
    </div>
    <div type="chapter" id="b.GAL.6">
     <seg type="verse" id="b.GAL.6.1">
      <s id="b.GAL.6.1.1">Túrasha, yatsuru, Yus-shuar Tunáa Túrashtimpiash.</s>
      <s id="b.GAL.6.1.2">Atumsha nekas Yusjai wekaarumna nu, nu Wáinkiurmeka, Yátsum Yusjai iwiarat tusarum Yáintárum.</s>
      <s id="b.GAL.6.1.3">Tura nankaamantu Enentáimtumatsuk Túratarum.</s>
      <s id="b.GAL.6.1.4">Tura amesha nekamata.</s>
      <s id="b.GAL.6.1.5">Tunaanum iniaraij tusam anearam wekasata.</s>
     </seg>
     <seg type="verse" id="b.GAL.6.2">
      <s id="b.GAL.6.2.1">Káarak kijin akui Nuámtak Yáiniaiktin átsuk.</s>
      <s id="b.GAL.6.2.2">Núnisrumek atumsha, itiurchatri akui Nuámtak Yáiniáiktarum.</s>
      <s id="b.GAL.6.2.3">Túrakrumka Kristu akupeamuri Umíarme.</s>
     </seg>
     <seg type="verse" id="b.GAL.6.3">
      <s id="b.GAL.6.3.1">Shuar tujintiayat "nankaamantuitjai" Tákunka ananmamui.</s>
     </seg>
     <seg type="verse" id="b.GAL.6.4">
      <s id="b.GAL.6.4.1">Shuar Ní Túramuriniak Enentáimtumastiniaiti.</s>
      <s id="b.GAL.6.4.2">Níiniunak Enentáimtumakuinkia tura pénkeraitkiuinkia chikicha Túramuri iirtsuk, antsu Níiniun pénker iis wararsattawai.</s>
     </seg>
     <seg type="verse" id="b.GAL.6.5">
      <s id="b.GAL.6.5.1">Iis, Ashí Ní Káarkariniak Júkishtinkiait.</s>
     </seg>
     <seg type="verse" id="b.GAL.6.6">
      <s id="b.GAL.6.6.1">Shuar Yus-Chichaman unuimiatna nu, nu shuar niin Jintíana nuna Ashí takakna nujai Yáintí.</s>
     </seg>
     <seg type="verse" id="b.GAL.6.7">
      <s id="b.GAL.6.7.1">Ananmamawairap.</s>
      <s id="b.GAL.6.7.2">Shuar Yúsan anankatniun tujintiawai.</s>
      <s id="b.GAL.6.7.3">Ame araamna nuna neren Júuktatme.</s>
      <s id="b.GAL.6.7.4">Chíkich nere áchattawai.</s>
      <s id="b.GAL.6.7.5">Atumi Enentáincha Núniskete.</s>
     </seg>
     <seg type="verse" id="b.GAL.6.8">
      <s id="b.GAL.6.8.1">Iista.</s>
      <s id="b.GAL.6.8.2">Shuar ni ayashi wakeramunak tuke Enentáimtakka, jatai nerea aintsan araaiti.</s>
      <s id="b.GAL.6.8.3">Nerekmatai Jákatniun Júuktatui.</s>
      <s id="b.GAL.6.8.4">Tura Yusa Wakaní wakera nuna tuke Enentáimtakka Yusjai tuke shiir pujustinian Júuktatui.</s>
     </seg>
     <seg type="verse" id="b.GAL.6.9">
      <s id="b.GAL.6.9.1">Nu asamtai pénker Túratin yawetkishtiniaiti.</s>
      <s id="b.GAL.6.9.2">Tura pimpitsuk takasar Júuktin tsawant jeamtai, Páchitsuk Júuktatji.</s>
     </seg>
     <seg type="verse" id="b.GAL.6.10">
      <s id="b.GAL.6.10.1">Tuma asamtai Yáinmin ákuinkia ii jeajnia nu Túratniuitji nekaska ii yachi Yáinkiartin, Yus-shuar ainia nu.</s>
      <s id="b.GAL.6.10.2">Tura Ashí shuarsha Yáintinaiti.</s>
     </seg>
     <seg type="verse" id="b.GAL.6.11">
      <s id="b.GAL.6.11.1">Iimsakua, winia uwejrujai Urutá uuntna aatjarum.</s>
     </seg>
     <seg type="verse" id="b.GAL.6.12">
      <s id="b.GAL.6.12.1">"Nekas tuke tsupirnaktiniaitme" tuinia nuka áyatik shuar shiir Enentáimtursartí tusa tuiniawai.</s>
      <s id="b.GAL.6.12.2">Kristu Krúsnum jakamun étsereakuinkia itiurchat awajtusarain tusar "tsupirnaktiniaitme" tuiniawai.</s>
      <s id="b.GAL.6.12.3">Shuar "Ashí akupkamun umiktajai" tusa, Muisais timia Núnisan tsupirnaktiniaiti.</s>
     </seg>
     <seg type="verse" id="b.GAL.6.13">
      <s id="b.GAL.6.13.1">Pai.</s>
      <s id="b.GAL.6.13.2">Tura Nú shuar tsupirnaku ainiayat Ashí akupkamun umiiniatsui.</s>
      <s id="b.GAL.6.13.3">Muisais timia nuna ajapén ikiuiniawai.</s>
      <s id="b.GAL.6.13.4">Túmaitiat tsupirnakuk tusa wakerutmainiawai.</s>
      <s id="b.GAL.6.13.5">Ayatik atumin "Pai, niisha tsupimiatkiakji" titiai tusar wakerutmainiawai.</s>
     </seg>
     <seg type="verse" id="b.GAL.6.14">
      <s id="b.GAL.6.14.1">Wikia, antsu, aya ii uuntri Jesukrístu Krúsnum jakamunak wararsatniun Enentáimjai.</s>
      <s id="b.GAL.6.14.2">Tu Enentáimkiun Kristu Krúsnum jakamia aintsanak ju nunkanmaya ana nuna jaka aintsan Páchiatsjai; tunaanum winia útsutkatin atsawai.</s>
     </seg>
     <seg type="verse" id="b.GAL.6.15">
      <s id="b.GAL.6.15.1">Krístunu ajasrikia tsupirnaktincha tsupirnakchaitkiursha mai ántraiti antsu yamaram akiiniatin nekas pénkeraiti.</s>
     </seg>
     <seg type="verse" id="b.GAL.6.16">
      <s id="b.GAL.6.16.1">Ashí nekas Yus-shuaran, wi Tájana nujai métek wekainia nuna, Yus shiir Enentáimias Yáinti tuke shiir pujustinian.</s>
     </seg>
     <seg type="verse" id="b.GAL.6.17">
      <s id="b.GAL.6.17.1">Yamaikia itiurchat najatawarain.</s>
      <s id="b.GAL.6.17.2">Jesusa takatri takaakui asutiuawarma paant ayashrui chimikma írunui.</s>
     </seg>
     <seg type="verse" id="b.GAL.6.18">
      <s id="b.GAL.6.18.1">Yatsuru, ii uuntri Jesukrístu atumin shiir yainmakarti.</s>
      <s id="b.GAL.6.18.2">Nuke Atí.</s>
     </seg>
    </div>
   </div>
   <div type="book" id="b.EPH">
    <div type="chapter" id="b.EPH.1">
     <seg type="verse" id="b.EPH.1.1">
      <s id="b.EPH.1.1.1">Yus nuna wakerakui Jesukrístu akatramuitjai.</s>
      <s id="b.EPH.1.1.2">Jesukrístu nekas Enentáimtusrum Yus-shuar ajasrum Ipisiunam pujarmena nuna ju papin aatjarme.</s>
     </seg>
     <seg type="verse" id="b.EPH.1.2">
      <s id="b.EPH.1.2.1">Yus ii Aparísha tura ii Uuntri Jesukrístusha waitnentramainia ásar imiatkinchanum shiir pujustinian yainmakarti.</s>
     </seg>
     <seg type="verse" id="b.EPH.1.3">
      <s id="b.EPH.1.3.1">Ii Uuntri Jesukrístu Apari Yus nekas shiir awajtustiniaiti.</s>
      <s id="b.EPH.1.3.2">Iisha Krístujai tsaninkiu asar ii Enentáin Ashí nayaimpinmaya ana nujai warasminiaitji.</s>
      <s id="b.EPH.1.3.3">Túmaitkiui Yus nu waratain Ashí suramsaitji.</s>
     </seg>
     <seg type="verse" id="b.EPH.1.4">
      <s id="b.EPH.1.4.1">Krístujai uwemprar ti shiir tunaajainchu Niijiai pujusarat tusa Yus, ju nunka atsaisha, anaitiamkamiaji.</s>
     </seg>
     <seg type="verse" id="b.EPH.1.5">
      <s id="b.EPH.1.5.1">Yámankamtaiksha incha ti anenmak Jesukrístu Túrunamujai ni uchiri ajasat tusa wakerutmakmiaji.</s>
     </seg>
     <seg type="verse" id="b.EPH.1.6">
      <s id="b.EPH.1.6.1">Ni aneamu Uchirijiai tsaninkiu asakrin nekas ti anenmaji.</s>
      <s id="b.EPH.1.6.2">Nu Enentáimsar ti shiir awajsatniuitji.</s>
     </seg>
     <seg type="verse" id="b.EPH.1.7">
      <s id="b.EPH.1.7.1">Yus ti anenmakrin ni aneamu Uchirí numpé puarmatai, nu jakamujai ii tunaarin akikmatramak uwemtikrampraitji.</s>
     </seg>
     <seg type="verse" id="b.EPH.1.8">
      <s id="b.EPH.1.8.1">Tura ti anenmak ni Enentáimtairin tura nekatairincha suramsamiaji.</s>
     </seg>
     <seg type="verse" id="b.EPH.1.9">
      <s id="b.EPH.1.9.1">Nujai shiir Enentáimturmak iin uwemtikrampratniun wakerutmakmiaj nuna, yaunchu nekaachman, Yamái paant awajturmaji.</s>
     </seg>
     <seg type="verse" id="b.EPH.1.10">
      <s id="b.EPH.1.10.1">Ashí Jú nunkanam írunna nunasha tura nayaimpiniam írunna nunasha Kristu Ashí akupin ati tusa Yus tsankatkattawai.</s>
      <s id="b.EPH.1.10.2">Nunasha Yus yaunchu Enentáimturu asamtai tsawant jeamtai Ashí Uminkiáttawai.</s>
     </seg>
     <seg type="verse" id="b.EPH.1.11">
      <s id="b.EPH.1.11.1">Iisha Krístujai tsaninkiu asakrin Yus yaunchu achirmakmiaji Ashí Niiniu ana nuna tsankatramkatniun.</s>
      <s id="b.EPH.1.11.2">Nunasha, Ashí Nii Túrana Núnisan, aya Nii wakera asa Túramiayi.</s>
     </seg>
     <seg type="verse" id="b.EPH.1.12">
      <s id="b.EPH.1.12.1">Iikia Israer-shuar asar Kristu emka umirkakrin iin Imiá pénker Túrutmamun nekaawar Ashí shuar Yúsan ti shiir awajsamin ainiawai.</s>
     </seg>
     <seg type="verse" id="b.EPH.1.13">
      <s id="b.EPH.1.13.1">Núnisan atumsha nekas uwempratin chicham antukrum Kristu nekas Enentáimtusurme.</s>
      <s id="b.EPH.1.13.2">Túrarum Kristu-shuar ajasakrumin Yus ni shiir Wakanín akuptuktaj timia nuna akupturmakmai.</s>
      <s id="b.EPH.1.13.3">Nuna tura "nekas Wíi shuaraitrume" tawai.</s>
     </seg>
     <seg type="verse" id="b.EPH.1.14">
      <s id="b.EPH.1.14.1">Yamái Yusa Wakani ii Enentáin pujuruk tuke uwemtikramji.</s>
      <s id="b.EPH.1.14.2">Tura takas umik nu tsawantai Ashí tsankatramkattaji.</s>
      <s id="b.EPH.1.14.3">Tura ii Enentáin Pujá asamtai Yus ukunam Niijiaisha ashi tsankatramkattaj nu paant nékaji.</s>
      <s id="b.EPH.1.14.4">Maa, Yus ti penker asamtai Niin Ashí ti shiir awajsarti.</s>
     </seg>
     <seg type="verse" id="b.EPH.1.15">
      <s id="b.EPH.1.15.1">Atum ii Uuntri Jesukrístu nekas Enentáimtamuncha tura Ashí Yus-shuarjai shiir awajnaiyamuncha antukjai.</s>
     </seg>
     <seg type="verse" id="b.EPH.1.16">
      <s id="b.EPH.1.16.1">Túran shiir Enentáimkiun Yúsan áujkun tuke Yúminkiajai.</s>
     </seg>
     <seg type="verse" id="b.EPH.1.17">
      <s id="b.EPH.1.17.1">Ii Uuntri Jesukrístu Apari Yus ti shiir asamtai Niin áujeakun ni Wakani ni nekatairin suramas Ashí jintintramawarti tusan seajai.</s>
      <s id="b.EPH.1.17.2">Nujai nuna nankaamas Yus nekaattarme.</s>
     </seg>
     <seg type="verse" id="b.EPH.1.18">
      <s id="b.EPH.1.18.1">Tura Enentáimincha paant Enentáimtikramprarti tusan seajai.</s>
      <s id="b.EPH.1.18.2">Nujai shiir Túrutmataj tusa achirmakuitrum nu nekaattarme.</s>
      <s id="b.EPH.1.18.3">Nu arantcha Imiá Shíira nu, Yus ni shuarin Ashí tsankatkattana nusha nekaattarme.</s>
     </seg>
     <seg type="verse" id="b.EPH.1.19">
      <s id="b.EPH.1.19.1">Nu arantcha Yus umirkurin ti kakaram tujincha asa iin Yáinmaj nu nekaattarme.</s>
      <s id="b.EPH.1.19.2">Tura nu kakaram ti kakaram asamtai</s>
     </seg>
     <seg type="verse" id="b.EPH.1.20">
      <s id="b.EPH.1.20.1">nujai Krístun jakamunmaya iniantkimiayi.</s>
      <s id="b.EPH.1.20.2">Tura nayaimpiniam Jukí ni untsuurini akupin pujutainium apujsamiayi.</s>
     </seg>
     <seg type="verse" id="b.EPH.1.21">
      <s id="b.EPH.1.21.1">Tura Ashí ju nunkanam akupin ainia Nújaisha tura ukunam nunka átatna nui akupin áminia Nújaisha tura Ashí akupin ainia Nújaisha tura Ashí naari nékamu ainia nujaisha Yus Krístun Ashí nankaamas akupin najanamiayi.</s>
     </seg>
     <seg type="verse" id="b.EPH.1.22">
      <s id="b.EPH.1.22.1">Tura Ashí írunna nu, Krístun umirkartin ainiawai.</s>
      <s id="b.EPH.1.22.2">Tura Yuska Krístunak Ashí Yus-shuara Akupniuri awajsamiayi.</s>
      <s id="b.EPH.1.22.3">Túramtai Kristu ni shuari muuké aintsankete.</s>
     </seg>
     <seg type="verse" id="b.EPH.1.23">
      <s id="b.EPH.1.23.1">Tura Ashí nunkanam Yus-shuar ainia nu Kristu Ayashí najanainiawai.</s>
      <s id="b.EPH.1.23.2">Tura Kristu Ashí ni ayashin pimiutkaiti tura nu arantcha Ashí írunna nunasha pimiutkaiti.</s>
     </seg>
    </div>
    <div type="chapter" id="b.EPH.2">
     <seg type="verse" id="b.EPH.2.1">
      <s id="b.EPH.2.1.1">Atum yajauch Túrakrum tunaanum tuke wekaakrum Yúsnumia kanakin asarum Jákauyarme.</s>
     </seg>
     <seg type="verse" id="b.EPH.2.2">
      <s id="b.EPH.2.2.1">Nu tunaanum Jú nunkanam pujuinia nujai métek tuke wekainiuyarme.</s>
      <s id="b.EPH.2.2.2">Túrarum uunt iwianchi wakeramuri umirniuyarme.</s>
      <s id="b.EPH.2.2.3">Uunt iwianch Ashí Yúsan umirainiatsna nuna akatenawai.</s>
     </seg>
     <seg type="verse" id="b.EPH.2.3">
      <s id="b.EPH.2.3.1">Ashí iisha Núnisrik yaunchu nu shuarjai métek ii Ayashí wakerakmu umirniuyaji.</s>
      <s id="b.EPH.2.3.2">Tura ii Enentái wakeramusha umirniuyaji.</s>
      <s id="b.EPH.2.3.3">Tuma asar tura tunaajai akiinia asar Chíkich shuarjai métek ti kajernakmiaji.</s>
     </seg>
     <seg type="verse" id="b.EPH.2.4">
      <s id="b.EPH.2.4.1">Antsu Yus ti waitnenkartin asa iin ti anenmamiaji.</s>
     </seg>
     <seg type="verse" id="b.EPH.2.5">
      <s id="b.EPH.2.5.1">Tuma asa ii tunaanum tuke jaka pujarnin Krístujai métek iwiaaku awajtamsamiaji.</s>
      <s id="b.EPH.2.5.2">Aya ti anenkartin asa uwemtikrampramiaji.</s>
     </seg>
     <seg type="verse" id="b.EPH.2.6">
      <s id="b.EPH.2.6.1">Tura Krístujai métek iniantamkimiaji.</s>
      <s id="b.EPH.2.6.2">Nuyá Jesukrístujai métek, akupin pujutainium yamaisha apujtamas tuke nupetkatniun tsankatramkaitji.</s>
     </seg>
     <seg type="verse" id="b.EPH.2.7">
      <s id="b.EPH.2.7.1">Nujai ni ti anenkratmarincha tura Kristu Túrunamujai waitnentrampramuncha tuke iniaktusmin átatui.</s>
     </seg>
     <seg type="verse" id="b.EPH.2.8">
      <s id="b.EPH.2.8.1">Jesukrístu nekas Enentáimta asakrumin Yus waitnentramar uwemtikrampraiti.</s>
      <s id="b.EPH.2.8.2">Juka átumkeka Túrunachuitrume.</s>
      <s id="b.EPH.2.8.3">Antsu Yuska Ninki Kuítchajai suramsaitrume.</s>
     </seg>
     <seg type="verse" id="b.EPH.2.9">
      <s id="b.EPH.2.9.1">Shuar ni Takatríjiai uwempratniuitkiunka nankaamantu Enentáimsainti winia kakarmarjai uwemprajai tusa.</s>
      <s id="b.EPH.2.9.2">Nu Enentáimsatniuka Atsutí tusa Yuska átumka takaatsrumnin uwempratniun suramsamiarme.</s>
     </seg>
     <seg type="verse" id="b.EPH.2.10">
      <s id="b.EPH.2.10.1">Yus najanamuitji.</s>
      <s id="b.EPH.2.10.2">Kame Jesukrístujai Tsaníakrin yamaram iwiaakman suramas tuke pénker Túratniun najatmamji.</s>
      <s id="b.EPH.2.10.3">Yáunchuk nuna Enentáimturmasmiaji.</s>
     </seg>
     <seg type="verse" id="b.EPH.2.11">
      <s id="b.EPH.2.11.1">Nuik ámarum nu Enentáimpratarum.</s>
      <s id="b.EPH.2.11.2">Ashí Israer-shuar ni Ayashín tsupirnaku ásar Ashí Israer-shuarchan, tsupirnakcha ainiakui, penké Yúsnachua Núnis Enentáimtuiniawai.</s>
      <s id="b.EPH.2.11.3">Tura atumsha Israer-shuarcha asakrumin "tsupirnakcha" turamniuyarme.</s>
     </seg>
     <seg type="verse" id="b.EPH.2.12">
      <s id="b.EPH.2.12.1">Nuik Krísturtinchauyarme.</s>
      <s id="b.EPH.2.12.2">Israer-shuarcha asarum Ashí ni Túrutairisha tura Ashí Yus niin tsankatkarmasha nekaachuyarme.</s>
      <s id="b.EPH.2.12.3">Tura Jú nunkanmaya asarum nekas Yusa nu Enentáimtichuyarme tura shiir pujustin Nánkamsarum Enentáimpramarme.</s>
     </seg>
     <seg type="verse" id="b.EPH.2.13">
      <s id="b.EPH.2.13.1">Antsu yamaikia Krístujai tsaninkiu asarum, yaunchu Yusaíya Yajá pujuwitiatrum, yamaikia Kristu numpé Puármatai ni jarutramkamujai Tántaitrume.</s>
     </seg>
     <seg type="verse" id="b.EPH.2.14">
      <s id="b.EPH.2.14.1">Israer-shuarjai Israer-shuarchajai nemasmanaikiar ajapén péenkramu ámiaji.</s>
      <s id="b.EPH.2.14.2">Tura Kristu nuna Sáaki nawamnaimtikramkamiaji.</s>
      <s id="b.EPH.2.14.3">Tura chikichik shuar najatmamiaji.</s>
     </seg>
     <seg type="verse" id="b.EPH.2.15">
      <s id="b.EPH.2.15.1">Nuik aya Israer-shuar Muisais akupkamu Untsurí armia nuna umirkatin ainiak nujai Chíkich shuarjai nemasmanainiarmiayi.</s>
      <s id="b.EPH.2.15.2">Tura Kristu jaka nu akupkamun ántar awajas chikichik shuar yamaram awajtamsamiaji.</s>
     </seg>
     <seg type="verse" id="b.EPH.2.16">
      <s id="b.EPH.2.16.1">Núnisan ámiayi.</s>
      <s id="b.EPH.2.16.2">Kristu Krúsnum jaka nemasjai mai apattamak chikichik awajtamas Yusjaisha nawamnaimtikramkamiaji.</s>
     </seg>
     <seg type="verse" id="b.EPH.2.17">
      <s id="b.EPH.2.17.1">Kristu taa nawamnaikiatniun chichaman Israer-shuaran ujakmiayi.</s>
      <s id="b.EPH.2.17.2">Tura nu chichamnak atumin Yus nékachuyarmena nunasha ujaktinian akupkamiayi.</s>
     </seg>
     <seg type="verse" id="b.EPH.2.18">
      <s id="b.EPH.2.18.1">Yamaikia Israer-shuartisha tura Israer-shuarchasha mai metek Kristu Túrunamujai tura Yusa Wakani takaku asar Yusai jeatniuitji.</s>
     </seg>
     <seg type="verse" id="b.EPH.2.19">
      <s id="b.EPH.2.19.1">Tuma asamtai yamaikia Chíkich shuarchaitrume, antsu Ashí Yus-shuarjai métek ajasuitrume.</s>
      <s id="b.EPH.2.19.2">Nekas Yusa shuarintrume.</s>
     </seg>
     <seg type="verse" id="b.EPH.2.20">
      <s id="b.EPH.2.20.1">Atum uunt jea jeamma Núnisaitrume.</s>
      <s id="b.EPH.2.20.2">Uunt jea jeamtin, emka kaya apujtuktiniaiti jea ti wewe Atí tusa.</s>
      <s id="b.EPH.2.20.3">Núnisan yaunchu Yúsnan etserniusha tura Kristu akatramurisha Yus-Chichaman etserainiak Imiá nekas Enentáimtustinia nuna apujtukarmiayi.</s>
      <s id="b.EPH.2.20.4">Tura Ashí nujai nankaamas Jesukrístu Enentáimtustiniaiti.</s>
     </seg>
     <seg type="verse" id="b.EPH.2.21">
      <s id="b.EPH.2.21.1">Jea apujtukmari Kristu asamtai Nii ti penker ekeniar jea jeamnaki wéawai.</s>
      <s id="b.EPH.2.21.2">Tura ii Uuntri Krístujai Yusa Jee ti shiir átatui.</s>
     </seg>
     <seg type="verse" id="b.EPH.2.22">
      <s id="b.EPH.2.22.1">Núnisrumek atumsha Krístujai tsaninkiu asarum átum Ashí Yus-shuarjai Yusa Jeeya aintsan ajasuitrume.</s>
      <s id="b.EPH.2.22.2">Tura Yusa Wakani Ashí Yus-shuara Enentáin Pujú asamtai nekas Yusa Jeente.</s>
     </seg>
    </div>
    <div type="chapter" id="b.EPH.3">
     <seg type="verse" id="b.EPH.3.1">
      <s id="b.EPH.3.1.1">Nu asamtai atumin Israer-shuarchatirmin Yáintaj tusan Jesukrístunu étserkun sepunam pujajai.</s>
     </seg>
     <seg type="verse" id="b.EPH.3.2">
      <s id="b.EPH.3.2.1">Yus anentak Yus-Chichaman atumin etserkatniun akatar akuptukuiti.</s>
      <s id="b.EPH.3.2.2">Nu nékatsrumek.</s>
     </seg>
     <seg type="verse" id="b.EPH.3.3">
      <s id="b.EPH.3.3.1">Yus nuna Túrutak yaunchu nekaachmancha paant awajtursamiayi.</s>
      <s id="b.EPH.3.3.2">Núnaka ishichik aatraitjarme.</s>
     </seg>
     <seg type="verse" id="b.EPH.3.4">
      <s id="b.EPH.3.4.1">Nu áujsarum Krístunu yaunchu nekaachman yamaikia paant nékajna nu nekaattarme.</s>
     </seg>
     <seg type="verse" id="b.EPH.3.5">
      <s id="b.EPH.3.5.1">Nú chichaman Yáunchusha chikichkinkesha ujankachmiayi.</s>
      <s id="b.EPH.3.5.2">Túrasha yamaikia Yusa Wakani Kristu akatramurincha etserniurincha nu chichaman paant awajtusarai.</s>
     </seg>
     <seg type="verse" id="b.EPH.3.6">
      <s id="b.EPH.3.6.1">Nu chicham juiti: Uwempratin chichaman umirkar Israer-shuarcha Israer-shuarjai métek Krístujai tsaninkiaru ásar chikichik shuar ajasartatui.</s>
      <s id="b.EPH.3.6.2">Tura nu arantcha Yus ni shuarin Ashí Shíiran tsankatkatniun anajmatrama nui métek pachiinkiartatui.</s>
     </seg>
     <seg type="verse" id="b.EPH.3.7">
      <s id="b.EPH.3.7.1">Yus ni kakarmarijiai winia Yáintiuk tura ti anentu asa nu uwempratin chichaman etserkat tusa akatturmiayi.</s>
     </seg>
     <seg type="verse" id="b.EPH.3.8">
      <s id="b.EPH.3.8.1">Ashí Yus-shuarjai nankaamas wi pénkercha ain Israer-shuarchanum shiir chichaman etserkat tusa Yus tsankatrukmiayi.</s>
      <s id="b.EPH.3.8.2">Krístujainkia kuitjai nankaamas pénker, Enentáimtustin jeatsjinia nu, takakji.</s>
      <s id="b.EPH.3.8.3">Nusha ti shiir chichamaiti.</s>
     </seg>
     <seg type="verse" id="b.EPH.3.9">
      <s id="b.EPH.3.9.1">Yuska, Ashí najana nu, nu Enentáimmian Yáunchusha etsertsuk yamaikia Ashí shuar nu chichaman nekaawarat tusa winia akatturmiayi.</s>
     </seg>
     <seg type="verse" id="b.EPH.3.10">
      <s id="b.EPH.3.10.1">Yamaikia Ashí nayaimpiniam pujuinia nuka Yus ni shuariin Túrunamun iisar Yuska Imiá neka asa Ashí Enentáimniua nuna paant nékainiawai.</s>
     </seg>
     <seg type="verse" id="b.EPH.3.11">
      <s id="b.EPH.3.11.1">Yus Júnis Túratniun Yáunchuk Enentáimpramiayi.</s>
      <s id="b.EPH.3.11.2">Tura ii Uuntri Jesukrístujai mash uminkiamiayi.</s>
     </seg>
     <seg type="verse" id="b.EPH.3.12">
      <s id="b.EPH.3.12.1">Tura Krístujai Yusai Yúpichuch jeaji.</s>
      <s id="b.EPH.3.12.2">Tura Niin nekas Enentáimtusar sapijmiatsuk Niin tantamniaitji.</s>
     </seg>
     <seg type="verse" id="b.EPH.3.13">
      <s id="b.EPH.3.13.1">Tuma asamtai Tájarme, atumin Yáintaj tusan sepunam pujakui Kúntuts Enentáimprairap.</s>
      <s id="b.EPH.3.13.2">Antsu nujai Yus atumin ti shiir awajtamkurmin átum warasuk tusan wakerajrume.</s>
     </seg>
     <seg type="verse" id="b.EPH.3.14">
      <s id="b.EPH.3.14.1">Nu asamtai ii Uuntri Jesukrístu Aparín tikishmatran áujtajrume.</s>
     </seg>
     <seg type="verse" id="b.EPH.3.15">
      <s id="b.EPH.3.15.1">Ashí nayaimpinmasha tura nunkasha Yus-shuar ájinia nu nekas ni shuari ainiaji.</s>
     </seg>
     <seg type="verse" id="b.EPH.3.16">
      <s id="b.EPH.3.16.1">Yus ti kakaram asa ni Wakaníjiai Atumí Enentáin pujureak Ashí ni kakarmariyan atumin suramsarat tusan áujtajrume.</s>
     </seg>
     <seg type="verse" id="b.EPH.3.17">
      <s id="b.EPH.3.17.1">Yus nekas Enentáimtakrumin Kristu Atumí Enentáin pujusat tusan áujtajrume.</s>
      <s id="b.EPH.3.17.2">Tuke Yapajítsuk anenkratin átarum tusan áujtajrume.</s>
     </seg>
     <seg type="verse" id="b.EPH.3.18">
      <s id="b.EPH.3.18.1">Túrakrum Ashí Yus-shuarjai Kristu anenkrattairi nekaattarme.</s>
      <s id="b.EPH.3.18.2">Imiá uunt asa nankantsuk tuke amuukachminiaiti.</s>
     </seg>
     <seg type="verse" id="b.EPH.3.19">
      <s id="b.EPH.3.19.1">Nu anenkrattai Ashí takamtsuk nekaachmin ain nekaatarum tusan áujtajrume.</s>
      <s id="b.EPH.3.19.2">Nujai Yus takamtsuk pimiutramkattarme.</s>
     </seg>
     <seg type="verse" id="b.EPH.3.20">
      <s id="b.EPH.3.20.1">Nekas Yus shiir awajnasti.</s>
      <s id="b.EPH.3.20.2">Ni ti kakaram asa ii seajnia nuna nankaamas tura Enentáimprachminia nunasha nankaamas iin pujurtamuk Ashí Túramniaiti.</s>
     </seg>
     <seg type="verse" id="b.EPH.3.21">
      <s id="b.EPH.3.21.1">Ashí Yus-shuarjaisha tura Krístujaisha Yusa pénkeri tuke paant wantinin Atí.</s>
      <s id="b.EPH.3.21.2">Yus tuke iniaitsuk shiir awajnasti.</s>
      <s id="b.EPH.3.21.3">Núnisan Atí.</s>
     </seg>
    </div>
    <div type="chapter" id="b.EPH.4">
     <seg type="verse" id="b.EPH.4.1">
      <s id="b.EPH.4.1.1">Atumsha ni shuari ajastin Yus achikma asarum pénker wekasatarum Tájarme.</s>
      <s id="b.EPH.4.1.2">Ii Uuntriniun étserkun sepunam pujakun seajrume.</s>
     </seg>
     <seg type="verse" id="b.EPH.4.2">
      <s id="b.EPH.4.2.1">Nekasmiancha ajasrum aneniakrum katsunnairatarum.</s>
     </seg>
     <seg type="verse" id="b.EPH.4.3">
      <s id="b.EPH.4.3.1">Yusa Wakani chikichik shuar awajtamkurmin shiir awajnaisarum pujustarum.</s>
     </seg>
     <seg type="verse" id="b.EPH.4.4">
      <s id="b.EPH.4.4.1">Yusa Wakaninkia chikichkiiti.</s>
      <s id="b.EPH.4.4.2">Tura Ashí métek Yus achikma asar métek Niijiai shiir pujustin Enentáimji.</s>
      <s id="b.EPH.4.4.3">Iisha Kristu Ayashí Ayashímkia asar chikichik ayashkiitji.</s>
     </seg>
     <seg type="verse" id="b.EPH.4.5">
      <s id="b.EPH.4.5.1">Ii Uuntri chikichkiiti.</s>
      <s id="b.EPH.4.5.2">Ninki nekas Enentáimtusar métek imiantiniaitji.</s>
     </seg>
     <seg type="verse" id="b.EPH.4.6">
      <s id="b.EPH.4.6.1">Chikichkiiti Yus, Ashí Yus-shuarti ii Aparínti.</s>
      <s id="b.EPH.4.6.2">Ashí akuptamniuitji.</s>
      <s id="b.EPH.4.6.3">Ashí ni shuariin pujak ii Enentáin pujurtamji.</s>
      <s id="b.EPH.4.6.4">Ti nekas Ashí mash, Israer-shuartisha Israer-shuarchasha, Imiá chikichik ajasuitji.</s>
     </seg>
     <seg type="verse" id="b.EPH.4.7">
      <s id="b.EPH.4.7.1">Tura chikichik chikichik Niisháa shiir takastinian suramsaitji.</s>
      <s id="b.EPH.4.7.2">Tura Kristu wakerimia Núnisan suramsaji.</s>
     </seg>
     <seg type="verse" id="b.EPH.4.8">
      <s id="b.EPH.4.8.1">Nu asamtai Yus-Papiniumsha tawai: "Achikman Jukí nayaimpiniam wakamiayi.</s>
      <s id="b.EPH.4.8.2">Tura Shuáran Shíiran susamiayi."</s>
      <s id="b.EPH.4.8.3">Tu aarmaiti.</s>
     </seg>
     <seg type="verse" id="b.EPH.4.9">
      <s id="b.EPH.4.9.1">Tura "wakamiayi" tana nu ṡwarintiua?</s>
      <s id="b.EPH.4.9.2">Kristu nayaimpiniam Pujá asa Yakí Wákanka emka Tárashtinkiait.</s>
      <s id="b.EPH.4.9.3">Nekas Nunká taramiayi.</s>
     </seg>
     <seg type="verse" id="b.EPH.4.10">
      <s id="b.EPH.4.10.1">Ninki ataksha nekas nayaimpiniam wakamiayi.</s>
      <s id="b.EPH.4.10.2">Nuna tura asa Ashí ni shuarin pimiutkarmiayi.</s>
     </seg>
     <seg type="verse" id="b.EPH.4.11">
      <s id="b.EPH.4.11.1">Tura nujai chikichan akatramun awajsamiayi.</s>
      <s id="b.EPH.4.11.2">Chikichnasha Yúsnan etserniun awajsamiayi.</s>
      <s id="b.EPH.4.11.3">Chikichnasha uwempratin chichaman etserniun awajsamiayi.</s>
      <s id="b.EPH.4.11.4">Chikichnasha Yus-shuara Wáinniun awajsamiayi.</s>
      <s id="b.EPH.4.11.5">Tura chikichnasha unuikiartinian awajsamiayi.</s>
     </seg>
     <seg type="verse" id="b.EPH.4.12">
      <s id="b.EPH.4.12.1">Túramtai Ashí Yus-shuar ni takatrijiai Yáiniaikiar ti penker shuar ajainiakui Kristu ayashi takamtsuk katsuarartatui.</s>
     </seg>
     <seg type="verse" id="b.EPH.4.13">
      <s id="b.EPH.4.13.1">Nujai Yus nekas Enentáimtamunam Yusa Uchirí Ashí métekrak pénker nekaattaji.</s>
      <s id="b.EPH.4.13.2">Nu Túrakur katsukir Krístujai métek pénker ajastatji.</s>
     </seg>
     <seg type="verse" id="b.EPH.4.14">
      <s id="b.EPH.4.14.1">Tura Uchía aintsar áchattaji.</s>
      <s id="b.EPH.4.14.2">Uchikia Ashí yamaram chichaman antukar wari Yapajíiniawai.</s>
      <s id="b.EPH.4.14.3">Tura anankartinia chichamen antukar waaku ainiawai.</s>
      <s id="b.EPH.4.14.4">Kame nu anankartin shuar ti paant chichayatan ni shiir chichamejai anankatniun pujurenawai.</s>
     </seg>
     <seg type="verse" id="b.EPH.4.15">
      <s id="b.EPH.4.15.1">Antsu nekas aneniakur nekas chicham ujanaiktiniaitji.</s>
      <s id="b.EPH.4.15.2">Túrar Krístujai tsaninkiar tuke tsakakir Ashí pénker Túratniujai Niijiai métek ajastatji.</s>
      <s id="b.EPH.4.15.3">Krístuka Ashí ni shuari muuké aintsankete.</s>
     </seg>
     <seg type="verse" id="b.EPH.4.16">
      <s id="b.EPH.4.16.1">Tuma asa ni ayashin Wáinkiui Ashí nuna muchitmari pénker Yáiniaikiar Ashí ni Túratniurin shiir takasartatui.</s>
      <s id="b.EPH.4.16.2">Nujai nu ayashnium muchitmari Chíkich Chíkich pénker takainiak métekrak shiir tsakartatui.</s>
      <s id="b.EPH.4.16.3">Tura anenainiakui nu ayashsha pénker uuntmartatui.</s>
     </seg>
     <seg type="verse" id="b.EPH.4.17">
      <s id="b.EPH.4.17.1">Ii Uuntri Kristu iimmianum juna akatjarme: Chíkich aents Yúsan nékachu ásar ántar ni Enentáimmiajain wekainia Núnisrum wekasairap.</s>
     </seg>
     <seg type="verse" id="b.EPH.4.18">
      <s id="b.EPH.4.18.1">Ni Enentáin kusuru ainiak Yusna nuna nekaatniun wakeruiniatsui.</s>
      <s id="b.EPH.4.18.2">Tuma ásar shiir wekasatniun, Yus amaana nuna, nékainiatsui.</s>
     </seg>
     <seg type="verse" id="b.EPH.4.19">
      <s id="b.EPH.4.19.1">Nu arantcha, ni Túramurijiai natsamtichu ásar ti yajauchiniam surumakar Ashí tunaan wararainiak Túrin ainiawai.</s>
     </seg>
     <seg type="verse" id="b.EPH.4.20">
      <s id="b.EPH.4.20.1">Antsu átumka Núnisrum Enentáimtustin unuimiarchamarme.</s>
     </seg>
     <seg type="verse" id="b.EPH.4.21">
      <s id="b.EPH.4.21.1">Nekas Nii anturkaitkiurmeka tura Jesus nekas tama Kristu unuiniarmaitkiurmeka Niin shiir Enentáimtustin unuimiarmarme.</s>
     </seg>
     <seg type="verse" id="b.EPH.4.22">
      <s id="b.EPH.4.22.1">Yaunchu Enentáimtairmeka ayash wakeramu anankramin ainia nujai piaku asa Imiá yajauchiiti.</s>
      <s id="b.EPH.4.22.2">Nu Enentáimtairmesha yaunchu Túrutairmesha ajapa iniaisatarum.</s>
     </seg>
     <seg type="verse" id="b.EPH.4.23">
      <s id="b.EPH.4.23.1">Túrarum pénker Enentáimsarum wakannium Yapajiátarum.</s>
     </seg>
     <seg type="verse" id="b.EPH.4.24">
      <s id="b.EPH.4.24.1">Tura yamaram Enentáimtairam emetatarum.</s>
      <s id="b.EPH.4.24.2">Nuka Yusjai métek najanamu asa nekas pénker tura shiira nuna tuke Túriniaiti.</s>
     </seg>
     <seg type="verse" id="b.EPH.4.25">
      <s id="b.EPH.4.25.1">Nu asamtai chikichik ayashi muchitmari asarum Wáitrutsuk nekas chicham chicharnaisatarum.</s>
     </seg>
     <seg type="verse" id="b.EPH.4.26">
      <s id="b.EPH.4.26.1">Kajeakrum Tunáa Túrawairap.</s>
      <s id="b.EPH.4.26.2">Tura nu kajekmasha tsawant takamtsuk áchatniuiti.</s>
     </seg>
     <seg type="verse" id="b.EPH.4.27">
      <s id="b.EPH.4.27.1">Uunt iwianch yajauch awajtamsatin tsankatkaip.</s>
     </seg>
     <seg type="verse" id="b.EPH.4.28">
      <s id="b.EPH.4.28.1">Kasasha kasamtsuk kakaram takakmasti.</s>
      <s id="b.EPH.4.28.2">Tura ni uwejéjai pénker takaak atsumainia Nú shuarnasha susati.</s>
     </seg>
     <seg type="verse" id="b.EPH.4.29">
      <s id="b.EPH.4.29.1">Muijmiai chicham chichasairap.</s>
      <s id="b.EPH.4.29.2">Antsu chichastin akui pénker chicham, Chíkich shuar pénker awajsamnia nu chichastarum.</s>
      <s id="b.EPH.4.29.3">Anturtuinia nuna Yáintaj tusarum nu chicham ujaktarum.</s>
     </seg>
     <seg type="verse" id="b.EPH.4.30">
      <s id="b.EPH.4.30.1">Yusa Shiir Wakaní Kúntuts awajsairap.</s>
      <s id="b.EPH.4.30.2">Warí, Yúsnaiti tusa pujurtamji.</s>
      <s id="b.EPH.4.30.3">Tura pujurtamuk takamtsuk uwemtikramprattaji.</s>
     </seg>
     <seg type="verse" id="b.EPH.4.31">
      <s id="b.EPH.4.31.1">Ashí yajauch ana Nuyá kanaktiarum.</s>
      <s id="b.EPH.4.31.2">Nakitratniusha, kajernaikiatniusha, tura kakantrar Charáa Charáa ajatniusha, katsekmaktincha, tsanumpratniusha mash Atsutí.</s>
     </seg>
     <seg type="verse" id="b.EPH.4.32">
      <s id="b.EPH.4.32.1">Antsu shiir awajkartin ajasrum waitnennairarum, Kristu jakamujai Yus Atumí tunaarin tsankurtampra Nútiksarmek tsankurnairatarum.</s>
     </seg>
    </div>
    <div type="chapter" id="b.EPH.5">
     <seg type="verse" id="b.EPH.5.1">
      <s id="b.EPH.5.1.1">Nekas Yusa Uchirí aneamu asarum Nii tura Núnis Túratin wakeruktarum.</s>
     </seg>
     <seg type="verse" id="b.EPH.5.2">
      <s id="b.EPH.5.2.1">Kristu iin anenmaj Núnisrum anenaitiarum.</s>
      <s id="b.EPH.5.2.2">Kame ii tunaarin akikmaktaj tusa Jákatniunam surumakmiayi.</s>
      <s id="b.EPH.5.2.3">Túramtai Yus shiir Enentáimtusmiayi.</s>
     </seg>
     <seg type="verse" id="b.EPH.5.3">
      <s id="b.EPH.5.3.1">Yusna asarum tsanirmatniusha yajauch Túratniusha tura Jú nunkanmayan ikiaunkatniusha ishichkisha Enentáimtuschatniuitrume.</s>
     </seg>
     <seg type="verse" id="b.EPH.5.4">
      <s id="b.EPH.5.4.1">Natsanmaincha, ántar chichamsha yainmakchamnia asamtai chichaschatniuitrume.</s>
      <s id="b.EPH.5.4.2">Antsu Yus shiir yuminsatniuiti.</s>
     </seg>
     <seg type="verse" id="b.EPH.5.5">
      <s id="b.EPH.5.5.1">Shuar Chíkich nuwajai tsanirmakka tura Ashí yajauchin wakerakka tura Jú nunkanmayan ikiaunkatniun wakerakka Yusai Kristu akupea nui penké pachiinkiachminiaiti.</s>
      <s id="b.EPH.5.5.2">Kame ju nunkanmayan ikiaunkatin ántar-yus tikishmatratniua nujai métekete.</s>
     </seg>
     <seg type="verse" id="b.EPH.5.6">
      <s id="b.EPH.5.6.1">Nu Túramniaiti tusar ántar chichamjai anankramacharti.</s>
      <s id="b.EPH.5.6.2">Warí, nuna Túruiniakui Yúsan umirainiachun Yus ti Asutiáwartatui.</s>
     </seg>
     <seg type="verse" id="b.EPH.5.7">
      <s id="b.EPH.5.7.1">Tuma asamtai nu shuar penké pachischatniuitrume.</s>
     </seg>
     <seg type="verse" id="b.EPH.5.8">
      <s id="b.EPH.5.8.1">Yáunchuka atumsha kiritniunam wekainiuyarme.</s>
      <s id="b.EPH.5.8.2">Tura yamaikia Krístujai tsaninkiu asarum pénker Tsáapninium wekaarme.</s>
      <s id="b.EPH.5.8.3">Shuar Tsáapninium wekainia nujai métek wekasatarum.</s>
     </seg>
     <seg type="verse" id="b.EPH.5.9">
      <s id="b.EPH.5.9.1">Tsáapninium wekainiaka shiir awajkartincha tura nekas chichamtincha tura pénker Túrin ainiawai.</s>
     </seg>
     <seg type="verse" id="b.EPH.5.10">
      <s id="b.EPH.5.10.1">Ii Uuntri Kristu wakeramu nekaatin wakeruktarum.</s>
     </seg>
     <seg type="verse" id="b.EPH.5.11">
      <s id="b.EPH.5.11.1">Kiritniunam wekainia nu Túramu pachisairap.</s>
      <s id="b.EPH.5.11.2">Antsu nu shuar Tsáapninium enkeatarum.</s>
     </seg>
     <seg type="verse" id="b.EPH.5.12">
      <s id="b.EPH.5.12.1">Ni uuk Túruinia nu áujmatsatin natsanmainiaiti.</s>
     </seg>
     <seg type="verse" id="b.EPH.5.13">
      <s id="b.EPH.5.13.1">Tura Ashí Tsáapninium itiamu Ashí paant ajawai.</s>
      <s id="b.EPH.5.13.2">Tsáapnikia Ashí paant awajeatsuk.</s>
     </seg>
     <seg type="verse" id="b.EPH.5.14">
      <s id="b.EPH.5.14.1">Nu asamtai Yus-Papinium tawai: "Kanaruitme nu Shintiártá.</s>
      <s id="b.EPH.5.14.2">Jakamunmaya Nantáktiá.</s>
      <s id="b.EPH.5.14.3">Tura Kristu Tsáapin awajturmastatui."</s>
      <s id="b.EPH.5.14.4">Tu aarmaiti.</s>
     </seg>
     <seg type="verse" id="b.EPH.5.15">
      <s id="b.EPH.5.15.1">Nu asamtai átum Túramu iimiastarum.</s>
      <s id="b.EPH.5.15.2">Nékachu aintsarum pujusairap.</s>
      <s id="b.EPH.5.15.3">Antsu pénker Enentáimprarum wekasatarum.</s>
     </seg>
     <seg type="verse" id="b.EPH.5.16">
      <s id="b.EPH.5.16.1">Pénker Túratin tsawant Wasúrkáip.</s>
      <s id="b.EPH.5.16.2">Tunáa ti pampaatsuk.</s>
     </seg>
     <seg type="verse" id="b.EPH.5.17">
      <s id="b.EPH.5.17.1">Enentáincha airap.</s>
      <s id="b.EPH.5.17.2">Ii Uuntri Kristu warinia wakera nu Enentáimtustarum.</s>
     </seg>
     <seg type="verse" id="b.EPH.5.18">
      <s id="b.EPH.5.18.1">Nampekairap.</s>
      <s id="b.EPH.5.18.2">Nampeakmeka aya yajauch ajame.</s>
      <s id="b.EPH.5.18.3">Antsu Yusa Wakani winia Enentáirui takamtsuk pujurtusti, tu Enentáimsatarum.</s>
     </seg>
     <seg type="verse" id="b.EPH.5.19">
      <s id="b.EPH.5.19.1">Túrarum Yus shiir Enentáimtakrum Yus-kanta kantamkirum shiir áujnaisatarum.</s>
     </seg>
     <seg type="verse" id="b.EPH.5.20">
      <s id="b.EPH.5.20.1">Ii Uuntri Jesukrístu Náarijiai Ashí irunna nu Yus Apa tuke yuminsatarum.</s>
     </seg>
     <seg type="verse" id="b.EPH.5.21">
      <s id="b.EPH.5.21.1">Yus-shuar asarum Nuámtak umirnaikiatarum.</s>
      <s id="b.EPH.5.21.2">Túrakrum Kristu shiir awajsattarme.</s>
     </seg>
     <seg type="verse" id="b.EPH.5.22">
      <s id="b.EPH.5.22.1">Núwaka Krístun umirna Núnisan ni aishrincha umirkatniuiti.</s>
     </seg>
     <seg type="verse" id="b.EPH.5.23">
      <s id="b.EPH.5.23.1">Kristu ni shuarin akupeana Núnisan aishmansha ni nuwen akupkatniuiti.</s>
      <s id="b.EPH.5.23.2">Kristu ni shuarin ayashimiak ni muuké aintsankete.</s>
      <s id="b.EPH.5.23.3">Tura niin uwemtikiartiniaiti.</s>
     </seg>
     <seg type="verse" id="b.EPH.5.24">
      <s id="b.EPH.5.24.1">Nu asamtai Yus-shuar Krístun umirin ainiawai.</s>
      <s id="b.EPH.5.24.2">Núnisan Ashí ana nujai nuwa ni aishrin umirkatniuiti.</s>
     </seg>
     <seg type="verse" id="b.EPH.5.25">
      <s id="b.EPH.5.25.1">Kristu ni shuarin ti aneak niin Yáintaj tusa Jákatniun surumakmiayi.</s>
      <s id="b.EPH.5.25.2">Núnisrumek aishmantirmesha atumi nuwé aneatniuitrume.</s>
     </seg>
     <seg type="verse" id="b.EPH.5.26">
      <s id="b.EPH.5.26.1">Kristu Ashí ni shuarin ni Chichamejai tura entsajai nijiar Ní shuar pénker árat tusa jakamiayi.</s>
     </seg>
     <seg type="verse" id="b.EPH.5.27">
      <s id="b.EPH.5.27.1">Nujai Ashí ni shuarin tunaarinniuchu tura yajauch Máatrachu antsu ti penker shiir awajas Niiní ejetaj tusa Túramiayi.</s>
     </seg>
     <seg type="verse" id="b.EPH.5.28">
      <s id="b.EPH.5.28.1">Núnisan aishman ni Ayashín anea Núnisan ni nuwen aneatniuiti.</s>
      <s id="b.EPH.5.28.2">Shuar ni nuwen aneak nujai ni Ayashíncha aneawai.</s>
     </seg>
     <seg type="verse" id="b.EPH.5.29">
      <s id="b.EPH.5.29.1">ṡYaki ni Ayashín nakitniuit?</s>
      <s id="b.EPH.5.29.2">Antsu pénker Wáiniuk áyureatsuk.</s>
      <s id="b.EPH.5.29.3">Kristu Núnisan ni shuarin wainiui</s>
     </seg>
     <seg type="verse" id="b.EPH.5.30">
      <s id="b.EPH.5.30.1">ni Ayashí asamtai.</s>
      <s id="b.EPH.5.30.2">Kame ni Ayashí muchitmarintji.</s>
     </seg>
     <seg type="verse" id="b.EPH.5.31">
      <s id="b.EPH.5.31.1">"Tuma asamtai aishman ni Aparíncha Nukuríncha ikiukin ni nuwejai tsaninkiar chikichik ayashtin ajainiawai."</s>
      <s id="b.EPH.5.31.2">Tu aarmaiti.</s>
     </seg>
     <seg type="verse" id="b.EPH.5.32">
      <s id="b.EPH.5.32.1">Nusha Kristu ni shuarijiai Tsaninmán tawai.</s>
      <s id="b.EPH.5.32.2">Nuka yaunchu nekaachma yamaikia nekanaiti, tura ti Enentáimturtiniaiti.</s>
     </seg>
     <seg type="verse" id="b.EPH.5.33">
      <s id="b.EPH.5.33.1">Tura Núnisan Ashí aishmantiram Atumí nuwé Atumí Ayashía Nútiksarmek aneatniuitrume.</s>
      <s id="b.EPH.5.33.2">Nuwasha ni Aishrín umirkatniuiti.</s>
     </seg>
    </div>
    <div type="chapter" id="b.EPH.6">
     <seg type="verse" id="b.EPH.6.1">
      <s id="b.EPH.6.1.1">Uchitirmesha, Yus-shuar asarum apasha nukusha umirkatarum.</s>
      <s id="b.EPH.6.1.2">Nuka ti pénkeraiti.</s>
     </seg>
     <seg type="verse" id="b.EPH.6.2">
      <s id="b.EPH.6.2.1">Emka akupkamu "umirkam nekas shiir átatme" tana nu Júiti: "Apasha nukusha umirkata.</s>
     </seg>
     <seg type="verse" id="b.EPH.6.3">
      <s id="b.EPH.6.3.1">Túrakmeka shiir átatme tura Jú nunkanam Untsurí tsawant pujustatme" tawai.</s>
     </seg>
     <seg type="verse" id="b.EPH.6.4">
      <s id="b.EPH.6.4.1">Atumsha, uchirtintirmesha, Atumí uchiri ántrarum akajkairap.</s>
      <s id="b.EPH.6.4.2">Antsu Yúsan shiir Enentáimtusarat tusarum ti pénker jintinkirum tsakatmartarum.</s>
     </seg>
     <seg type="verse" id="b.EPH.6.5">
      <s id="b.EPH.6.5.1">Takakmautirmesha, Atumí uuntri ju nunkanam pujuinia nu ti penker umirkatarum.</s>
      <s id="b.EPH.6.5.2">Kristu umirkatniua aintsarum wishiktsuk ashamakrum tuke Enentáijiai takarsatarum.</s>
     </seg>
     <seg type="verse" id="b.EPH.6.6">
      <s id="b.EPH.6.6.1">Aya Wáitmakui shiir Enentáimtursat tusarum pénker takarsairap.</s>
      <s id="b.EPH.6.6.2">Antsu Kristu takarniuria Núnisrum Ashí ame Enentáimjai Yus wakera nu Túratarum.</s>
     </seg>
     <seg type="verse" id="b.EPH.6.7">
      <s id="b.EPH.6.7.1">Aya Shuárnak Yayá Nútiksarum takasairap.</s>
      <s id="b.EPH.6.7.2">Antsu ii Uuntri Kristu takarsatniua Nútiksarmek ásump Enentáijiai takastarum.</s>
     </seg>
     <seg type="verse" id="b.EPH.6.8">
      <s id="b.EPH.6.8.1">Kame Chíkich Chíkich ni takasmajai métek akinkiartatui.</s>
      <s id="b.EPH.6.8.2">Ii Uuntri Kristu nu shuar pénker Túramujai métek akiktatui.</s>
     </seg>
     <seg type="verse" id="b.EPH.6.9">
      <s id="b.EPH.6.9.1">Tura atumsha, iniamniutirmesha, Atumí takartamu Wakaní Mántutsuk shiir Enentáijiai iniartarum.</s>
      <s id="b.EPH.6.9.2">Nekas Enentáimpratarum.</s>
      <s id="b.EPH.6.9.3">Ii Uuntri nayaimpiniam pujana nuna niisha atumjai métek umirainiawai.</s>
      <s id="b.EPH.6.9.4">Tura Yuska Ashí shuaran akantsuk métek iyawai.</s>
     </seg>
     <seg type="verse" id="b.EPH.6.10">
      <s id="b.EPH.6.10.1">Wátsek, yatsuru, ii Uuntri Yusjai tsaninkiu asarum ni ti kakarmarijiai iwianchjai Máanaiktin kakaram ajastarum.</s>
     </seg>
     <seg type="verse" id="b.EPH.6.11">
      <s id="b.EPH.6.11.1">Apach Máanainiak jiru entsarua Núnisrum Yus susamujai entsartarum.</s>
      <s id="b.EPH.6.11.2">Nujai íwianch nupettamkui tariartatme.</s>
     </seg>
     <seg type="verse" id="b.EPH.6.12">
      <s id="b.EPH.6.12.1">Kame Yusna Takáa asar penké aentsjai Máaniatsji antsu yajauch wakan kakaram írunna nujai Máaniaji.</s>
      <s id="b.EPH.6.12.2">Niisha ju nunkanam, kiritniunma aintsan, tunaanum wekainia nuna akupin ainiawai.</s>
     </seg>
     <seg type="verse" id="b.EPH.6.13">
      <s id="b.EPH.6.13.1">Jiru entsartinia aintsarum Yus Súramna nu entsartarum.</s>
      <s id="b.EPH.6.13.2">Nu entsarmajai itiurchat tsawant taritra nupetkarum tuke tariarum wajastatrume.</s>
     </seg>
     <seg type="verse" id="b.EPH.6.14">
      <s id="b.EPH.6.14.1">Wats, nekas tariartin nekas chicham emenmamatarum.</s>
      <s id="b.EPH.6.14.2">Tura pénker Túratniujai jatairum ajaktarum.</s>
     </seg>
     <seg type="verse" id="b.EPH.6.15">
      <s id="b.EPH.6.15.1">Suntar iwiarnak sapatan Aweá aintsarum Yusa shiir chichame etserkatin iwiarnartarum.</s>
     </seg>
     <seg type="verse" id="b.EPH.6.16">
      <s id="b.EPH.6.16.1">Nuyasha Ashí nankaamas, tantar takustinia aintsan, Yus tuke nekas Enentáimtustarum.</s>
      <s id="b.EPH.6.16.2">Nujai íwianch Eketrámkamusha uwemturtatme.</s>
     </seg>
     <seg type="verse" id="b.EPH.6.17">
      <s id="b.EPH.6.17.1">Múukem ajaktincha Kristu uwemtikrampramu Múukmiin etsenkruktarum.</s>
      <s id="b.EPH.6.17.2">Tura Yus-Chicham Puniáa aintsan achiktarum.</s>
      <s id="b.EPH.6.17.3">Nuka nekas Yusa Wakaní puniarinti.</s>
     </seg>
     <seg type="verse" id="b.EPH.6.18">
      <s id="b.EPH.6.18.1">Yusa Wakaníjiai Yus áujeakrum tuke seatniuitrume.</s>
      <s id="b.EPH.6.18.2">Tura tuke aneara pujustarum wake mesetsuk, tura Ashí Yus-shuar ainia nusha Yus áujtustarum.</s>
     </seg>
     <seg type="verse" id="b.EPH.6.19">
      <s id="b.EPH.6.19.1">Núnisan winiasha áujtursatarum.</s>
      <s id="b.EPH.6.19.2">Wi sepunam pujayatan Yus winia chichastinian surusat tusarum seatritiarum.</s>
      <s id="b.EPH.6.19.3">Tura wi chichaakun sapijmiatsuk Shiir-chichaman yaunchu nekaachma paant awajsat tusarum áujtursatarum.</s>
     </seg>
     <seg type="verse" id="b.EPH.6.20">
      <s id="b.EPH.6.20.1">Yus nu chichaman etserkatniun akuptukuiti.</s>
      <s id="b.EPH.6.20.2">Nuna Túrakun sepunam pujajai.</s>
      <s id="b.EPH.6.20.3">Sapijmiatsuk etserkat tusarum Yus áujtursatarum.</s>
     </seg>
     <seg type="verse" id="b.EPH.6.21">
      <s id="b.EPH.6.21.1">Ii aneamu yachi, Tíkikiu, Ashí wi Túramun ujatmaktatui.</s>
      <s id="b.EPH.6.21.2">Niisha Ii Uuntri Krístunu etserkatniun ti penker Yáinniuiti.</s>
     </seg>
     <seg type="verse" id="b.EPH.6.22">
      <s id="b.EPH.6.22.1">Tuma asamtai ii jui pujamun ujatmak ikiantamprarat tusan akuptajrume.</s>
     </seg>
     <seg type="verse" id="b.EPH.6.23">
      <s id="b.EPH.6.23.1">Yus Apasha tura ii Uuntri Jesukrístusha Ashí Yus-shuartirmin anenmak shiir imiatkinchanum pujustinian suramsarti.</s>
      <s id="b.EPH.6.23.2">Tura Niin tuke nekas Enentáimtustinian suramsarti.</s>
     </seg>
     <seg type="verse" id="b.EPH.6.24">
      <s id="b.EPH.6.24.1">Ashí ii Uuntri Jesukrístun tuke Enentáijiai aneana nuna Yus shiir Yáintí.</s>
      <s id="b.EPH.6.24.2">Nuke Atí.</s>
     </seg>
    </div>
   </div>
   <div type="book" id="b.PHI">
    <div type="chapter" id="b.PHI.1">
     <seg type="verse" id="b.PHI.1.1">
      <s id="b.PHI.1.1.1">Wi Papru Timiutéujai Jesuskrístu takarin asar Ashí Yus-shuar Jiripius péprunam pujarmena nu ju Papí akuptaji.</s>
      <s id="b.PHI.1.1.2">Yus-shuaran wainin árumna nusha tura Yus-shuaran yain árumna nusha Ashí Yus-shuarsha nunisan Yusna asarum tura Jesukrístujai tsaninkiu asakrumin ju Papí aateajrume.</s>
     </seg>
     <seg type="verse" id="b.PHI.1.2">
      <s id="b.PHI.1.2.1">Yus ii Aparísha Jesukrístu ii Uuntrisha atumin waitnentramainia ásar imiatkinchanum tuke shiir pujustinian yainmakarti.</s>
     </seg>
     <seg type="verse" id="b.PHI.1.3">
      <s id="b.PHI.1.3.1">Ashí tsawant atumin Enentáimtakun Yúsan tuke shiir Yúminkiajai.</s>
     </seg>
     <seg type="verse" id="b.PHI.1.4">
      <s id="b.PHI.1.4.1">Yúsan áujeaknasha ti warasan seatjarme.</s>
     </seg>
     <seg type="verse" id="b.PHI.1.5">
      <s id="b.PHI.1.5.1">Kame iikia Yámankamtaiknumia Yus-Chicham métek Yáiniáikiar iniaitsuk takasuitji.</s>
     </seg>
     <seg type="verse" id="b.PHI.1.6">
      <s id="b.PHI.1.6.1">Yus Atumíin ti pénker awajsatniun nankama asa Núnisan Jesuskrístu Táatsain tuke shiir Awájtámki nekas pénker najatmattarme.</s>
      <s id="b.PHI.1.6.2">Nuka ti nekasaiti.</s>
     </seg>
     <seg type="verse" id="b.PHI.1.7">
      <s id="b.PHI.1.7.1">Atumin Ashí ti aneajrume.</s>
      <s id="b.PHI.1.7.2">Kame wi sepunam pujakun Yus-Chichaman akasmatkun tura Yus-shuar kakararti tusan takaakui átum Yáintiarme.</s>
      <s id="b.PHI.1.7.3">Yus ti anenkartin asa nu Túratniun mai metek Tsankatrámkaitji.</s>
      <s id="b.PHI.1.7.4">Tuma asamtai atumin Júnisan Enentáimtustin ti penkeraiti.</s>
     </seg>
     <seg type="verse" id="b.PHI.1.8">
      <s id="b.PHI.1.8.1">Jesukrístu anenkrattairijiai wi atumin aneamun Yussha paant nékarui.</s>
     </seg>
     <seg type="verse" id="b.PHI.1.9">
      <s id="b.PHI.1.9.1">Yúsan áujeakun anearmena Nú nankaamas aneak tusan seatjarme.</s>
      <s id="b.PHI.1.9.2">Tura Nújaisha ti neka ajasrum</s>
     </seg>
     <seg type="verse" id="b.PHI.1.10">
      <s id="b.PHI.1.10.1">Ashí pénkera nu achikiuk tusan Yúsan áujtajrume.</s>
      <s id="b.PHI.1.10.2">Atumin nu Túrunamtainkia yamaisha Tunáajainchu pujustatrume tura Kristu Támatai sumamashtatrume.</s>
     </seg>
     <seg type="verse" id="b.PHI.1.11">
      <s id="b.PHI.1.11.1">Núnisan Jesukrístu kakarmarijiai Ashí pénker Túrin átatrume.</s>
      <s id="b.PHI.1.11.2">Tura Nújai Ashí shuar Yúsan ti shiir Enentáimturartatui.</s>
     </seg>
     <seg type="verse" id="b.PHI.1.12">
      <s id="b.PHI.1.12.1">Winin Túrunamu itiurchat ain nujai uwempratin chicham nekas pampaawai.</s>
      <s id="b.PHI.1.12.2">Nu nekaatarum tusan wakerajrume, yatsuru.</s>
     </seg>
     <seg type="verse" id="b.PHI.1.13">
      <s id="b.PHI.1.13.1">Iis, uunt akupniu suntarisha tura Ashí shuarsha wi Krístunun etseru asan sepunam pujamun paant nékainiawai.</s>
     </seg>
     <seg type="verse" id="b.PHI.1.14">
      <s id="b.PHI.1.14.1">Ti Untsurí Yus-shuar wi sepunam enketman nekaawar ii Uuntri Jesusan nekas Enentáimtusar sapijmiatsuk Yus-Chichaman etserainiawai.</s>
     </seg>
     <seg type="verse" id="b.PHI.1.15">
      <s id="b.PHI.1.15.1">Kame shuar awai winia kajertuiniak tura nankaamantu Enentáimtumainiak Krístun Páchiniawai.</s>
      <s id="b.PHI.1.15.2">Antsu Chíkich shuarka nekas Enentáijiai Krístun etserainiawai.</s>
     </seg>
     <seg type="verse" id="b.PHI.1.16">
      <s id="b.PHI.1.16.1">Yajauch shuarka Krístun shiir Enentáimtutsuk antsu Ashí shuar Ní chichamenak anturkar Wíi shuar ajasarat tusar etserainiawai.</s>
      <s id="b.PHI.1.16.2">Túruiniak wisha sepunam pujakui nu arant itit awajtustinian wakerutainiawai.</s>
     </seg>
     <seg type="verse" id="b.PHI.1.17">
      <s id="b.PHI.1.17.1">Antsu pénker shuar Krístun nekas aneenak etserainiawai.</s>
      <s id="b.PHI.1.17.2">Nu uwempratin chicham Imiá penkeraiti wi titin asamtai winiasha anentainiak shiir etserainiawai.</s>
     </seg>
     <seg type="verse" id="b.PHI.1.18">
      <s id="b.PHI.1.18.1">Wats, mai metek Chíkich yajauch Enentáijiai tura Chíkich shiir Enentáijiai Krístun etserainiakui shiir Enentáimjai.</s>
      <s id="b.PHI.1.18.2">Tura nuna nankaamas shiir Enentáimprattajai.</s>
     </seg>
     <seg type="verse" id="b.PHI.1.19">
      <s id="b.PHI.1.19.1">Kame Yus áujtursa asakrumin tura Jesukrístu Wakanísha yaintiu asamtai ti pénker uwempran jiinkittiajai.</s>
     </seg>
     <seg type="verse" id="b.PHI.1.20">
      <s id="b.PHI.1.20.1">Nekas juna wakerajai: Natsamtsuk uunt akupniun Jesukrístun paant ujakartinian wakerajai.</s>
      <s id="b.PHI.1.20.2">Nujai Winí Kristu kakarmari pujamu ti paant nekanattawai.</s>
      <s id="b.PHI.1.20.3">Mántuiniakuisha tura Mántuiniachkuisha ashamatsjai.</s>
      <s id="b.PHI.1.20.4">Aya Kristu kakarmarin Winí nankaamas nekaawarat tusan wakerajai.</s>
     </seg>
     <seg type="verse" id="b.PHI.1.21">
      <s id="b.PHI.1.21.1">Wíjiainkia ju nunkanam iwiaaku pujakun aya Krístunak Enentáimtakun pujajai.</s>
      <s id="b.PHI.1.21.2">Tura Jákatniusha jui pujajnia nuna nankaamas pénkeraiti.</s>
     </seg>
     <seg type="verse" id="b.PHI.1.22">
      <s id="b.PHI.1.22.1">Ju nunkanam pujakun Uunt Jesusnan takasminiaitjai.</s>
      <s id="b.PHI.1.22.2">Nu asamtai tunatsuk achiktaj nékatsjai.</s>
     </seg>
     <seg type="verse" id="b.PHI.1.23">
      <s id="b.PHI.1.23.1">Wíjiainkia itiurchataiti mai achiktin.</s>
      <s id="b.PHI.1.23.2">Jákatniuncha wakerajai Krístujai tsaninkian pujustaj tusan.</s>
      <s id="b.PHI.1.23.3">Wíjiainkia nu Imiá pénkeraiti.</s>
     </seg>
     <seg type="verse" id="b.PHI.1.24">
      <s id="b.PHI.1.24.1">Túrasha atumin Yáintaj tusan tuke ju nunkanam iwiaaku pujusminiaitjai.</s>
     </seg>
     <seg type="verse" id="b.PHI.1.25">
      <s id="b.PHI.1.25.1">Kame tuke pujustatjai nékajai.</s>
      <s id="b.PHI.1.25.2">Núnisnak atumjai pujakun Yus nekas Enentáimtakrum nankaamas waraakrum tuke katsuaruk tusan Yáintatjarme.</s>
     </seg>
     <seg type="verse" id="b.PHI.1.26">
      <s id="b.PHI.1.26.1">Nu asamtai wi atumjai pujakui Jesukrístu yuminsarum shiir warastatrume.</s>
     </seg>
     <seg type="verse" id="b.PHI.1.27">
      <s id="b.PHI.1.27.1">Kristu chichame ti penker asamtai atumsha aya pénkera nuke Túratarum.</s>
      <s id="b.PHI.1.27.2">Wi atumjai pujaknasha tura Yajá pujaknasha átum ti shiir Túrarmena nuna antuktinian wakerajai.</s>
      <s id="b.PHI.1.27.3">Ashí shuar uwempratin chichaman nekaawar umirkarat tusarum chikichik Enentáijiai kakaram ajastarum.</s>
     </seg>
     <seg type="verse" id="b.PHI.1.28">
      <s id="b.PHI.1.28.1">Atumí nemasrisha ishichkisha sapijmiamtikramkarain.</s>
      <s id="b.PHI.1.28.2">Nu Túrakrumin nu shuar emesratniunam weena nusha tura átum uwempratniusha paant nekanattawai.</s>
      <s id="b.PHI.1.28.3">Núnisan Atí tusa Yus Túraiti.</s>
     </seg>
     <seg type="verse" id="b.PHI.1.29">
      <s id="b.PHI.1.29.1">Krístunu asarum Nii nekas Enentáimtustinniasha tura Niiniu asarum Wáitsatniusha Yus anenma asa tsankatramkaitrume.</s>
     </seg>
     <seg type="verse" id="b.PHI.1.30">
      <s id="b.PHI.1.30.1">Yus-Chicham pamparat tusar maimetek ti Takáa asar Wáitiaji.</s>
      <s id="b.PHI.1.30.2">Wi nuik ti takasmaj nu nekamarme.</s>
      <s id="b.PHI.1.30.3">Tura Yamái tuke takaaj nusha ántarme.</s>
     </seg>
    </div>
    <div type="chapter" id="b.PHI.2">
     <seg type="verse" id="b.PHI.2.1">
      <s id="b.PHI.2.1.1">Kristu ikiantamkuisha, ni anenkrattairi atsantamkuisha, ni Wakani atumjai pujakuisha, anenkratniuitkiurmesha, waitnenkratniuitkiurmesha</s>
     </seg>
     <seg type="verse" id="b.PHI.2.2">
      <s id="b.PHI.2.2.1">waramtikrustarum.</s>
      <s id="b.PHI.2.2.2">Métekrak takastarum.</s>
      <s id="b.PHI.2.2.3">Mai metek anenaitiarum.</s>
      <s id="b.PHI.2.2.4">Yusa Wakani Atumí Enentáin Pujá asamtai chikichik Enentáik Enentáimsatarum.</s>
     </seg>
     <seg type="verse" id="b.PHI.2.3">
      <s id="b.PHI.2.3.1">Atum wakeramuk Túrawairap.</s>
      <s id="b.PHI.2.3.2">Nankaamantu ajastaj Tíirap.</s>
      <s id="b.PHI.2.3.3">Antsu péejchach ajasrum Chíkich shuar atumjai nankaamas pénker Enentáimtusta.</s>
     </seg>
     <seg type="verse" id="b.PHI.2.4">
      <s id="b.PHI.2.4.1">Aya Níiniak pénker átatna nunak shuar Túrashti.</s>
      <s id="b.PHI.2.4.2">Antsu Chíkich shuar Yáinminia nuna Túrati.</s>
     </seg>
     <seg type="verse" id="b.PHI.2.5">
      <s id="b.PHI.2.5.1">Kristu Jesus Enentáimpramia Núnisrum Enentáimpratarum.</s>
     </seg>
     <seg type="verse" id="b.PHI.2.6">
      <s id="b.PHI.2.6.1">Niisha Yúsaitiat ju nunkanam winiak tuke Yusjai métek átinian emettsuk</s>
     </seg>
     <seg type="verse" id="b.PHI.2.8">
      <s id="b.PHI.2.8.1">antsu nuna ikiuak aents ajas péejchach asa Ashí aentsu takarin ajasmiayi.</s>
      <s id="b.PHI.2.8.2">Tura aentsu ayashin ayashimiak tura Yúsan umireak Jákatniuncha surimiakchamiayi.</s>
      <s id="b.PHI.2.8.3">Maa, Imiá tunaarinniua aintsan Krúsnum natsanmainium jakamiayi.</s>
     </seg>
     <seg type="verse" id="b.PHI.2.9">
      <s id="b.PHI.2.9.1">Túramtai Yus nekas nankaamantu awajsamiayi.</s>
      <s id="b.PHI.2.9.2">Ni Náarincha Ashí paant awajsamiayi.</s>
     </seg>
     <seg type="verse" id="b.PHI.2.10">
      <s id="b.PHI.2.10.1">Tuma asamtai Ashí nayaimpiniam írunna nusha, Nunká írunna nusha, tura iwiarsamusha Jesusa Náarin antukar tikishmatrartatui.</s>
     </seg>
     <seg type="verse" id="b.PHI.2.11">
      <s id="b.PHI.2.11.1">Tura Ashí shuar Jesukrístu Ashí akupin ajasman paant nekaawartatui.</s>
      <s id="b.PHI.2.11.2">Nújainkia Yus Apá kakarmarisha paant nekanattawai.</s>
     </seg>
     <seg type="verse" id="b.PHI.2.13">
      <s id="b.PHI.2.13.1">Nu asamtai, aneamu yatsuru, wi atumjai pujakui umirtukmarmena nuna nankaamas yamaikia arant pujakuisha umirtuktarum.</s>
      <s id="b.PHI.2.13.2">Iis, Yus Atumí Enentáin takaak ni shiir wakeramu wakeruktinniasha tura umiktinniasha pujurtamprume.</s>
      <s id="b.PHI.2.13.3">Nu asamtai atumsha kakaram ajastarum Yus ti penker awajtamsatniun wakera nu Túrunati tusarum.</s>
      <s id="b.PHI.2.13.4">Tura péejchach Enentáimprarum awajirminiaitjai tusarum aneara wekasatarum.</s>
     </seg>
     <seg type="verse" id="b.PHI.2.14">
      <s id="b.PHI.2.14.1">Ashí yajauch tunaitsuk tura jianaitsuk wekasatarum.</s>
     </seg>
     <seg type="verse" id="b.PHI.2.15">
      <s id="b.PHI.2.15.1">Túrakrum makuumatsuk tunaajainchu átatrume.</s>
      <s id="b.PHI.2.15.2">Antsu Yusa Uchirí átatrume.</s>
      <s id="b.PHI.2.15.3">Ju nunkanmasha shuar Imiá tunaan Túrinjaisha Máatrachu asarum kiritniunam ji Keeá aintsanketrume</s>
     </seg>
     <seg type="verse" id="b.PHI.2.16">
      <s id="b.PHI.2.16.1">iwiaaku pujustin chicham paant awajeakrum.</s>
      <s id="b.PHI.2.16.2">Nújai Kristu Támatai Atumíin ántran takascha asan ti shiir wararsattajrume.</s>
     </seg>
     <seg type="verse" id="b.PHI.2.17">
      <s id="b.PHI.2.17.1">Winia takatrujai Yus-shuar ajasakrumin wi Jákatniuitkiuncha Nújaisha warasaintjai.</s>
      <s id="b.PHI.2.17.2">Atumsha wi waraajna jui Núnisrumek warastarum tusan wakerajrume.</s>
     </seg>
     <seg type="verse" id="b.PHI.2.18">
      <s id="b.PHI.2.18.1">Atumsha waraakrumin métek wararnaisatai.</s>
     </seg>
     <seg type="verse" id="b.PHI.2.19">
      <s id="b.PHI.2.19.1">Ii Uuntri Jesus wakerakuinkia Timiutéun iirmainiarat tusan ti warik akuptuktatjarme.</s>
      <s id="b.PHI.2.19.2">Tura átum shiir pujamu ujateakui warastatjai.</s>
     </seg>
     <seg type="verse" id="b.PHI.2.20">
      <s id="b.PHI.2.20.1">Kame Timiutéu wijiai métek Enentáimna ainis Chíkich shuar atsawai.</s>
      <s id="b.PHI.2.20.2">Niisha átum shiir pujusuk tusa ti nekas Enentáimturmarme.</s>
     </seg>
     <seg type="verse" id="b.PHI.2.21">
      <s id="b.PHI.2.21.1">Chíkichka Kristu wakeramun iniaisar Ní wakeramunak Páchiniawai.</s>
     </seg>
     <seg type="verse" id="b.PHI.2.22">
      <s id="b.PHI.2.22.1">Túrasha átumka Timiutéu tuke pénker Túramu nékarme.</s>
      <s id="b.PHI.2.22.2">Uchi ni Aparíjiai takaana ainis Yusa shiir chichame etserkatniun Yáintkiaiti.</s>
     </seg>
     <seg type="verse" id="b.PHI.2.23">
      <s id="b.PHI.2.23.1">Winia itiurtukartin nuna nekaan Timiutéu iirmainiarat tusan akuptuktatjarme.</s>
     </seg>
     <seg type="verse" id="b.PHI.2.24">
      <s id="b.PHI.2.24.1">Kame Kristu Yáintkiui Wíkisha Wárik iimniaitjarme.</s>
     </seg>
     <seg type="verse" id="b.PHI.2.25">
      <s id="b.PHI.2.25.1">Wi atsumaj nuna iirsati tusarum Epaprutítiu akupturkamarme.</s>
      <s id="b.PHI.2.25.2">Wijiai métek tsanin takasuiti.</s>
      <s id="b.PHI.2.25.3">Tura métek Wáitsaitji.</s>
      <s id="b.PHI.2.25.4">Aunkesha akupkamnia Enentáimjai.</s>
     </seg>
     <seg type="verse" id="b.PHI.2.26">
      <s id="b.PHI.2.26.1">Nii jaawai taman átum antukman Nekáa, iirmaitniun ti wakerutmarme.</s>
     </seg>
     <seg type="verse" id="b.PHI.2.27">
      <s id="b.PHI.2.27.1">Maa, nekas ti janinkiamai.</s>
      <s id="b.PHI.2.27.2">Túrasha Yus niin waitnentramai.</s>
      <s id="b.PHI.2.27.3">Kame winiasha wi jui Wáitiakun nii jakamtai nu arant ti kuntuts pujuschatniun waitnentrurmai.</s>
     </seg>
     <seg type="verse" id="b.PHI.2.28">
      <s id="b.PHI.2.28.1">Tuma asamtai akuptuktinian wakerajrume.</s>
      <s id="b.PHI.2.28.2">Tura atumsha ataksha Wáinkiarum waraakrumin wisha ti kuntuts Enentáimchakun akuptuktatjarme.</s>
     </seg>
     <seg type="verse" id="b.PHI.2.29">
      <s id="b.PHI.2.29.1">Kristu yuminsarum ti shiir warasrum Wáinkiatarum.</s>
      <s id="b.PHI.2.29.2">Chíkich shuar niijiai métek pénker Yus-shuar ainia nusha shiir Enentáimtustarum.</s>
     </seg>
     <seg type="verse" id="b.PHI.2.30">
      <s id="b.PHI.2.30.1">Kristu takatrin takaak ti janinkiamai.</s>
      <s id="b.PHI.2.30.2">Atum Yáintkiachminia nuna winia Yáintkiataj tusa pujus Jáninkiamai.</s>
     </seg>
    </div>
    <div type="chapter" id="b.PHI.3">
     <seg type="verse" id="b.PHI.3.1">
      <s id="b.PHI.3.1.1">Ayu.</s>
      <s id="b.PHI.3.1.2">Warastarum, yatsurtiram, ii Uuntri Kristu ti penker asamtai nuik aatramajrum nuna ataksha Títiatjarme.</s>
      <s id="b.PHI.3.1.3">Ataksha ujam yainmakminiaitkiuinkia Wíjiainkia itiurchatchaiti atak Enentáimtikratin.</s>
     </seg>
     <seg type="verse" id="b.PHI.3.2">
      <s id="b.PHI.3.2.1">Yajauch shuarjai aneartarum.</s>
      <s id="b.PHI.3.2.2">Nu shuar Muisais timia Núnis tuke yamaisha tsupirnaktiniaitrume tuiniawai.</s>
     </seg>
     <seg type="verse" id="b.PHI.3.3">
      <s id="b.PHI.3.3.1">Antsu iikia ayash tsupirnakmajai pénker átiniaitji tu Enentáimtatsji.</s>
      <s id="b.PHI.3.3.2">Iikia antsu ii Wakaníjiai Yus shiir awajeaji tura Jesukrístunu asar Ninki shiir wararji.</s>
      <s id="b.PHI.3.3.3">Nu Túrakur Muisais timia nu umintikia iitji.</s>
     </seg>
     <seg type="verse" id="b.PHI.3.4">
      <s id="b.PHI.3.4.1">Ju nunkanam írunna nujai waantu Enentáimpramniaitkiuinkia Ashí shuarjai nankaamas wikia waantu Enentáimtumaraintjai.</s>
     </seg>
     <seg type="verse" id="b.PHI.3.6">
      <s id="b.PHI.3.6.1">Israer-shuar asan Muisais timia Núnisan wi akiiniamtai uchu (8) tsawant nankaamasmatai tsupirtukarmiayi.</s>
      <s id="b.PHI.3.6.2">Israer-shuarnum Pinjamín weeaitjai.</s>
      <s id="b.PHI.3.6.3">Winia aparsha nukursha mai Israer-shuar ainiakui wi Imiá Israer-shuaraitjai.</s>
      <s id="b.PHI.3.6.4">Wisha Pariséu tuinia Núnisan Muisais akupkamun ti umirin asamtai Chíkichka winia sumamtikiatniun tujintrin ármiayi.</s>
      <s id="b.PHI.3.6.5">Tura Pariséu asan Kristu-shuarin ti kajerkan aintramjai.</s>
     </seg>
     <seg type="verse" id="b.PHI.3.7">
      <s id="b.PHI.3.7.1">Ashí nujainkia waantu Enentáimtumauyajai.</s>
      <s id="b.PHI.3.7.2">Antsu yamaikia Krístujainkia penké ántar ainiawai tajai.</s>
     </seg>
     <seg type="verse" id="b.PHI.3.8">
      <s id="b.PHI.3.8.1">Ashí Enentáimpramnia ákuisha winia Uuntur Jesukrístu shiir Enentáimtustin nekas pénkeraiti.</s>
      <s id="b.PHI.3.8.2">Nu asamtai Krístunu ajakun wi takusmaj nu muijmiai ajasmatai Núnaka iniaisamjai.</s>
     </seg>
     <seg type="verse" id="b.PHI.3.9">
      <s id="b.PHI.3.9.1">Nuna Túran Niijiai tsaninkian pujajai.</s>
      <s id="b.PHI.3.9.2">Tura akupkamu umirkatniujai pénker ajaschaitjai antsu Krístun Enentáimtakui Yus "pénkeraitme" Túrutui.</s>
     </seg>
     <seg type="verse" id="b.PHI.3.10">
      <s id="b.PHI.3.10.1">Tuma asamtai Ashí nankaamas wakeraj nu Júiti: Krístun pénker nekaan nekas Enentáimtustinniasha tura ni iniantkimiu kakarman takustinniasha wakerajai.</s>
      <s id="b.PHI.3.10.2">Tura Niijiai métek ajastinian wakerakun ni Wáitkiamunam tsanintinniasha tura Nii jakamia Núnisan Jákatniuncha wakerajai.</s>
     </seg>
     <seg type="verse" id="b.PHI.3.11">
      <s id="b.PHI.3.11.1">Túraknaka Krístujai métek jakamunmaya nantaktiaj tusan wakerajai.</s>
     </seg>
     <seg type="verse" id="b.PHI.3.12">
      <s id="b.PHI.3.12.1">Kame wakerukuitjia nuna mash umirkachuitjai.</s>
      <s id="b.PHI.3.12.2">Krístujai métek nekas pénker shuar ajaschaitjai.</s>
      <s id="b.PHI.3.12.3">Túrasha Kristu Jesus "nui ejetajam" emka Túrutkui, wisha nui jeataj tusan kakaram ajasan pimpitsuk takaajai.</s>
     </seg>
     <seg type="verse" id="b.PHI.3.13">
      <s id="b.PHI.3.13.1">Yatsuru, wisha nui jeajai Tátsujai.</s>
      <s id="b.PHI.3.13.2">Antsu yaunchu Túrutain kajinmatkin kakaram ajasan Kristu wakeramunam jeatniun takaajai.</s>
     </seg>
     <seg type="verse" id="b.PHI.3.14">
      <s id="b.PHI.3.14.1">Tura nuna umikmatai nayaimpiniam Jesukrístujai tsaninkian shiir pujustinian Yus surustatui.</s>
     </seg>
     <seg type="verse" id="b.PHI.3.15">
      <s id="b.PHI.3.15.1">Ashí shuar Yusjai katsuaru ájinia nu wi Tájana Núnis "jeachuitjai" tu Enentáimpratniuitji.</s>
      <s id="b.PHI.3.15.2">Tura "jeaitjai" Enentáimkiurminkia Yus nunasha atak Enentáimtikramprattarme.</s>
     </seg>
     <seg type="verse" id="b.PHI.3.16">
      <s id="b.PHI.3.16.1">Tura aneartarum.</s>
      <s id="b.PHI.3.16.2">Naki pujutsuk jeajnia nujai métek umirkatin pimpitsuk takastiniaitji.</s>
     </seg>
     <seg type="verse" id="b.PHI.3.17">
      <s id="b.PHI.3.17.1">Yatsuru, wisha tura chikichcha wijiai métek pénker Túrajnia nu Wáinkiuram atumsha Núnisrumek Túratarum.</s>
     </seg>
     <seg type="verse" id="b.PHI.3.18">
      <s id="b.PHI.3.18.1">Tura yajauch shuarsha írunui.</s>
      <s id="b.PHI.3.18.2">Wi nuiksha ti ujakmajrume tura ataksha uutkun ujaajrume, nu shuar Kristu Krúsnum jakamun Muíjiainiawai.</s>
     </seg>
     <seg type="verse" id="b.PHI.3.19">
      <s id="b.PHI.3.19.1">Tuma ásar emesratniunam akupnakartatui.</s>
      <s id="b.PHI.3.19.2">Ni Ayashí wakeramun, ni yusria aintsan, tuke umirainiawai.</s>
      <s id="b.PHI.3.19.3">Natsanmainian Túruiniayat wararainiawai.</s>
      <s id="b.PHI.3.19.4">Tura ju nunkanmayanak Enentáimtuiniawai.</s>
     </seg>
     <seg type="verse" id="b.PHI.3.20">
      <s id="b.PHI.3.20.1">Antsu iikia nayaimpinmaya shuar asar ii Uuntri Jesukrístu iin uwemtikrampra asamtai nayaimpinmaya Tatí tusar Nákaji.</s>
     </seg>
     <seg type="verse" id="b.PHI.3.21">
      <s id="b.PHI.3.21.1">Nii taa, ii yajauch ayashin Yapajiá ni Ayashíjiai métek ti shiir awajsattawai.</s>
      <s id="b.PHI.3.21.2">Ashí uunt akupin ajas nu kakarmajai Túrutmattaji.</s>
     </seg>
    </div>
    <div type="chapter" id="b.PHI.4">
     <seg type="verse" id="b.PHI.4.1">
      <s id="b.PHI.4.1.1">Nu asamtai, aneamu yatsuru, ii Uuntri Krístujai tsaninkiu asarum kakaram ajastarum.</s>
      <s id="b.PHI.4.1.2">Maa, ti aneakun atumin Enentáimtakun ti waraajai tura iistajrum tusan wakerajrume.</s>
      <s id="b.PHI.4.1.3">Tawasap achikiar shiir enentaimsatniua Núnisnak shiir Enentáimtajrume.</s>
     </seg>
     <seg type="verse" id="b.PHI.4.2">
      <s id="b.PHI.4.2.1">Ewautiancha tura Séntikincha, ii Uuntri Kristu shuari ásar, mai metek Enentáimsarat tusan seajai.</s>
     </seg>
     <seg type="verse" id="b.PHI.4.3">
      <s id="b.PHI.4.3.1">Amincha, winia Airú, nu nuwa Yáinkta tusan seajme.</s>
      <s id="b.PHI.4.3.2">Niisha wi iwiaaku chichaman étsereakui wijiai métek takasarmai.</s>
      <s id="b.PHI.4.3.3">Tura Krimintisha tura chikichcha wijiai métek takasarmai.</s>
      <s id="b.PHI.4.3.4">Nuna Náarin iwaaku átinnium Yus aatraiti.</s>
     </seg>
     <seg type="verse" id="b.PHI.4.4">
      <s id="b.PHI.4.4.1">Nu asamtai Uunt Jesusjai tsaninkia Pujá asarum warastarum.</s>
      <s id="b.PHI.4.4.2">Ataksha "warastarum" Tájarme.</s>
     </seg>
     <seg type="verse" id="b.PHI.4.5">
      <s id="b.PHI.4.5.1">Uunt Jesus Tátin ishichik ajasai.</s>
      <s id="b.PHI.4.5.2">Tuma asamtai tsanka Enentái takakrum nu paant nekanati.</s>
     </seg>
     <seg type="verse" id="b.PHI.4.6">
      <s id="b.PHI.4.6.1">Itiurchat Enentáimsatin atumjai penké Atsutí.</s>
      <s id="b.PHI.4.6.2">Antsu tuke Yus áujkum Ashí itiurchatrum ujakta.</s>
      <s id="b.PHI.4.6.3">Atsumamuram Yus seata.</s>
      <s id="b.PHI.4.6.4">Túram Yus yuminsata.</s>
     </seg>
     <seg type="verse" id="b.PHI.4.7">
      <s id="b.PHI.4.7.1">Nuinkia Atumí Enentái ankant átinian, aentstikia penké nekaachminia nuna, Yus amastatui.</s>
      <s id="b.PHI.4.7.2">Yus atumin ankant awajtamsa asa Atumí Enentáin tura Atumí Enentáimsamurincha yajauch wayawain tusa shiir waitmaktatrume Jesukrístujai tsaninkiu asakrumin.</s>
     </seg>
     <seg type="verse" id="b.PHI.4.8">
      <s id="b.PHI.4.8.1">Yamaisha yatsuru, Júchiniak Títiatjai.</s>
      <s id="b.PHI.4.8.2">Yus-shuarti Enentáimsatniun chichastatjai yamaikia.</s>
      <s id="b.PHI.4.8.3">Ashí nekas ana nu Enentáimsatarum.</s>
      <s id="b.PHI.4.8.4">Tura Ashí anturkamnia ana nusha, naka chicham ana nusha Enentáimsatarum.</s>
      <s id="b.PHI.4.8.5">Tura yajauch chichamsha Enentáimsairap.</s>
      <s id="b.PHI.4.8.6">Tura antsu Ashí shiir ana nusha, Chíkich shuarnasha pénker Enentáimtusminia nusha, kame Ashí pénker ana nu Enentáimsatarum.</s>
      <s id="b.PHI.4.8.7">Nuyásha Chíkich shiir anturkamnia ana nusha Enentáimsatarum.</s>
     </seg>
     <seg type="verse" id="b.PHI.4.9">
      <s id="b.PHI.4.9.1">Wi unuiniarmajrumna nu umiktarum.</s>
      <s id="b.PHI.4.9.2">Tura wi Túramur iisurmena nu tura antukurmena nusha umiktarum.</s>
      <s id="b.PHI.4.9.3">Túrakrumninkia Yuska ankant átinian amastaj tusa pujurtamsattarme.</s>
     </seg>
     <seg type="verse" id="b.PHI.4.10">
      <s id="b.PHI.4.10.1">Ii Uuntri Kristu anea asarum winiasha ataksha Enentáimturu asakrumin ti waraajai.</s>
      <s id="b.PHI.4.10.2">Kame kajinmatrukmiarme Tátsujai antsu Kuítrum atsakui Yáintkiatin tujinkiamarme.</s>
     </seg>
     <seg type="verse" id="b.PHI.4.11">
      <s id="b.PHI.4.11.1">Tura Kuítian atsumakun Tátsujai.</s>
      <s id="b.PHI.4.11.2">Antsu wi takakjana nujain warastinian Unuimiáruitjai.</s>
     </seg>
     <seg type="verse" id="b.PHI.4.12">
      <s id="b.PHI.4.12.1">Kuítrinchati pujustinia nuna nékajai tura ti nukap takustinia nunasha nékajai.</s>
      <s id="b.PHI.4.12.2">Tsukamaknasha jéemarnasha, itiarar takustinniasha tura penké takutsuk pujustinniasha Unuimiáruitjai.</s>
     </seg>
     <seg type="verse" id="b.PHI.4.13">
      <s id="b.PHI.4.13.1">Kristu ni kakarmarin surakui Ashí Túramniaitjai.</s>
     </seg>
     <seg type="verse" id="b.PHI.4.14">
      <s id="b.PHI.4.14.1">Tuma ain atumsha wi atsumamu akupturkarum ti pénker Túramarme.</s>
     </seg>
     <seg type="verse" id="b.PHI.4.15">
      <s id="b.PHI.4.15.1">Jiripiusnumia shuartiram, ju ti penker nékarme.</s>
      <s id="b.PHI.4.15.2">Masetunia nunkanam Yus-Chichaman etserumtai aya atumek kuit akupturkamiarme.</s>
      <s id="b.PHI.4.15.3">Wi etserkamujai Atumí Wakanín Yáinma asamtai yuminsarum akupturkamiarme.</s>
     </seg>
     <seg type="verse" id="b.PHI.4.16">
      <s id="b.PHI.4.16.1">Atumek wi Tisarúnikia nunkanam atsumakun pujaisha kuit akupturkamiarme.</s>
     </seg>
     <seg type="verse" id="b.PHI.4.17">
      <s id="b.PHI.4.17.1">Aya kuit akupturkakrumin tu Enentáimtsujai.</s>
      <s id="b.PHI.4.17.2">Antsu nu kuit Yusai kawentramkaku tusan wakerajrume.</s>
     </seg>
     <seg type="verse" id="b.PHI.4.18">
      <s id="b.PHI.4.18.1">Epaprutítiujai akupturkamarum nujaisha atsumamaj nuna nankaamas tiaruncha Wáinkiajai.</s>
      <s id="b.PHI.4.18.2">Akupturkamarum nusha ti kunkuin Yus susamua ainis ti shiir auyi.</s>
     </seg>
     <seg type="verse" id="b.PHI.4.19">
      <s id="b.PHI.4.19.1">Winia Yúsrusha ti pénkeran Núkap takakui.</s>
      <s id="b.PHI.4.19.2">Atumsha Jesukrístunu ajasu asarum Yus seamniaitrume.</s>
      <s id="b.PHI.4.19.3">Tura Yuska ti takakna nujai Ashí atsumarmena nuna suramsattarme.</s>
     </seg>
     <seg type="verse" id="b.PHI.4.20">
      <s id="b.PHI.4.20.1">Ii Aparí Yus tuke shiir Atí.</s>
      <s id="b.PHI.4.20.2">Nuke Atí.</s>
     </seg>
     <seg type="verse" id="b.PHI.4.21">
      <s id="b.PHI.4.21.1">Winia Náaruisha tura Jesukrístu Náarincha Ashí Yus-shuar ainia nu Chícham ujatruktarum.</s>
      <s id="b.PHI.4.21.2">Niisha shiir pujusarti.</s>
      <s id="b.PHI.4.21.3">Wi írutramusha Núnisan shiir pujusarti tusa akupturmainiawai.</s>
     </seg>
     <seg type="verse" id="b.PHI.4.22">
      <s id="b.PHI.4.22.1">Tura Ashí akupin Sésarai pujuinia Nuyá Yusna ajasaruka tura Chíkich Yus-shuarsha shiir pujusarti tusa chichaman akupturmainiawai.</s>
     </seg>
     <seg type="verse" id="b.PHI.4.23">
      <s id="b.PHI.4.23.1">Ii Uuntri Jesukrístu atumniasha ti shiir yainmakarti.</s>
      <s id="b.PHI.4.23.2">Nuke Atí.</s>
     </seg>
    </div>
   </div>
   <div type="book" id="b.COL">
    <div type="chapter" id="b.COL.1">
     <seg type="verse" id="b.COL.1.1">
      <s id="b.COL.1.1.1">Wi Pápruitjai.</s>
      <s id="b.COL.1.1.2">Yus wakerutak Jesukrístunun etserkat tusa akatra akupkamuitjai.</s>
      <s id="b.COL.1.1.3">Wisha ii yachi Timiutéujai</s>
     </seg>
     <seg type="verse" id="b.COL.1.2">
      <s id="b.COL.1.2.1">ju Papí aarar nui Kuruse péprunam Kristu pénker umirkarum Yusna ajasuitrumna nu akuptaji.</s>
      <s id="b.COL.1.2.2">Yus ii Apari atumin Wáitnentaimturma asa yainmakarti imiatkinchanum tuke shiir pujustinian.</s>
     </seg>
     <seg type="verse" id="b.COL.1.3">
      <s id="b.COL.1.3.1">Iisha atumin Yus áujtakur ii Uuntri Jesukrístu Apari Yus Ashí tsawant Yúminkiaji.</s>
     </seg>
     <seg type="verse" id="b.COL.1.4">
      <s id="b.COL.1.4.1">Atumsha Jesukrístu ti shiir Enentáimtamusha tura Ashí Yus-shuar aneamusha antukji.</s>
     </seg>
     <seg type="verse" id="b.COL.1.5">
      <s id="b.COL.1.5.1">Uwempratin chicham nekasa nu antukrum atumsha nayaimpiniam atumnian Yus ti shiir ikiusman Wáinkiatai tusarum Nákarme.</s>
     </seg>
     <seg type="verse" id="b.COL.1.6">
      <s id="b.COL.1.6.1">Nu chicham Ashí nunkanam pampaakui shuara Enentáin Nereá ainis Nusháa ajasar yamaikia pénker Túrin ainiawai.</s>
      <s id="b.COL.1.6.2">Núnisan Atumíincha Túrunaiti.</s>
      <s id="b.COL.1.6.3">Yus ti nekas anenkartiniaiti tu etserkamu ántakrumin nu chicham Atumí Enentáincha nerekmiayi.</s>
     </seg>
     <seg type="verse" id="b.COL.1.7">
      <s id="b.COL.1.7.1">Nu chichaman Epapras ujatmakmarme.</s>
      <s id="b.COL.1.7.2">Niisha iijiai métek takasu asamtai ti aneamuiti.</s>
      <s id="b.COL.1.7.3">Atumniasha Kristu takatrin ti shiir takartamsaiti.</s>
     </seg>
     <seg type="verse" id="b.COL.1.8">
      <s id="b.COL.1.8.1">Niisha átum Yus-shuar asarum mai anenai ajamun ujatmakmaji.</s>
     </seg>
     <seg type="verse" id="b.COL.1.9">
      <s id="b.COL.1.9.1">Iisha nu antukar Yus Ashí tsawant áujtajrume.</s>
      <s id="b.COL.1.9.2">Yus ni wakeramun ti paant nekaprutmawarat tusar seaji.</s>
      <s id="b.COL.1.9.3">Ashí Yúsnan ni Enentáimtairijiai Ashí Níiniun paant nekaatniun Yus jintintramat tusar seaji.</s>
     </seg>
     <seg type="verse" id="b.COL.1.10">
      <s id="b.COL.1.10.1">Atumsha Krístunu ainia Núnisrum pénker Túrutak tusar seaji.</s>
      <s id="b.COL.1.10.2">Tura Ashí ni wakerana nu Umíakrum Ashí pénker ana nu, nerektinia aintsarmek, Túrattarme.</s>
      <s id="b.COL.1.10.3">Núnis Túrarum Yus unuimiatki wéakrum Niin ti penker nekaak tusar seaji.</s>
     </seg>
     <seg type="verse" id="b.COL.1.11">
      <s id="b.COL.1.11.1">Yus ti kakaram asa ikiantamprat tusar seaji.</s>
      <s id="b.COL.1.11.2">Nujai Ashí itiurchat ákuisha Páchitsuk ti shiir warasrum katsuntrattarme.</s>
     </seg>
     <seg type="verse" id="b.COL.1.12">
      <s id="b.COL.1.12.1">Yus ni shuarin Tsáapninia nui Ashí pénkeran susattawai.</s>
      <s id="b.COL.1.12.2">Tura incha nui pachiinkiatniun tsankatramka asakrin Yus Apa yuminsamniaitrume.</s>
     </seg>
     <seg type="verse" id="b.COL.1.13">
      <s id="b.COL.1.13.1">Yus iwianchin nupetak íwianch akupeana Nú kiritniunmaya uwemtikramar ni aneamu Uchiri akupeana nui wearmakmiaji.</s>
     </seg>
     <seg type="verse" id="b.COL.1.14">
      <s id="b.COL.1.14.1">Ni Uchiri Krúsnum jaka ii Tunaarín nijiar tsankurtamar uwemtikrampramiaji.</s>
     </seg>
     <seg type="verse" id="b.COL.1.15">
      <s id="b.COL.1.15.1">Yus Wáinkiachminiaitiat ni Uchiri akiiniamai tura ayashimkiamiayi.</s>
      <s id="b.COL.1.15.2">Túmaitiat Ashí najanamua nuna yaunchu Pujú asa Ashí akupniuiti.</s>
     </seg>
     <seg type="verse" id="b.COL.1.16">
      <s id="b.COL.1.16.1">Niijiai Yus Ashí nayaimpiniam írunna nunasha Nunká írunna nunasha, Ashí Wáiniaj nunasha Núnisan Wáintsuj nunasha mashi najanamiayi.</s>
      <s id="b.COL.1.16.2">Nu arantcha Ashí akupin ju nunkanam írunna nusha, nayaimpiniam írunna nusha, iwianchnium írunna nusha, Ashí Niijiai najanamu ainiak Niin umirkarti tusa najanamu ainiawai.</s>
     </seg>
     <seg type="verse" id="b.COL.1.17">
      <s id="b.COL.1.17.1">Ashí najanamua nuna yaunchu, Krístuka tuke pujuwiti.</s>
      <s id="b.COL.1.17.2">Ashí najanamu írunna nuna emestsuk Wáinniuiti.</s>
     </seg>
     <seg type="verse" id="b.COL.1.18">
      <s id="b.COL.1.18.1">Ashí Yus-shuar métekrak chikichik ayashtinia ainis Enentáimkiumka nuna muuke Krístuiti.</s>
      <s id="b.COL.1.18.2">Tura nu Ayashín ni iwiaakmarijiai iwiaaku átinian Súsaiti.</s>
      <s id="b.COL.1.18.3">Niisha Ashí jakamunmaya nantakniujai Imiá nankaamantuiti.</s>
      <s id="b.COL.1.18.4">Nújainkia Ashí Enentáimpramnia írunna nunasha akupniuiti.</s>
     </seg>
     <seg type="verse" id="b.COL.1.19">
      <s id="b.COL.1.19.1">Yus Ashí takamtsuk Kristui shiir pujumiayi.</s>
     </seg>
     <seg type="verse" id="b.COL.1.20">
      <s id="b.COL.1.20.1">Núnisan Yus Kristu Krúsnum jakamujai Ashí nayaimpinmasha tura ju nunkanmasha írunna nuna Niijiai nawamnaikiar shiir pujusarat tusa wakerukmiayi.</s>
     </seg>
     <seg type="verse" id="b.COL.1.22">
      <s id="b.COL.1.22.1">Atumsha nuik Tunáa Túrin asarum Atumí Enentáin Yusa nemasri ámarme.</s>
      <s id="b.COL.1.22.2">Tuma asarum Yajá wekaimiarme.</s>
      <s id="b.COL.1.22.3">Antsu Kristu, aentsu Ayashín ayashimiak, Krúsnum Wáitias jakamujai ii tunaari Asakármatai yamaikia Yusjai nawamnaikiar shiir pujaji.</s>
      <s id="b.COL.1.22.4">Nujai Kristu iin pénker ajasuncha tunaan Máatrachmancha tura sumamachuncha Yúsai ejetamtatji.</s>
     </seg>
     <seg type="verse" id="b.COL.1.23">
      <s id="b.COL.1.23.1">Tuma asamtai Jesukrístu shiir Enentáimtusrum kakaram ajasrum katsuartiniaitrume.</s>
      <s id="b.COL.1.23.2">Tura uwempratin chicham antukuitrum Nuyá kanakchatniuitrume.</s>
      <s id="b.COL.1.23.3">Ju uwempratin chichaman Ashí nunkanam etsernakuiti.</s>
      <s id="b.COL.1.23.4">Wisha, Papru asan, etserkatniun yaimjai.</s>
     </seg>
     <seg type="verse" id="b.COL.1.24">
      <s id="b.COL.1.24.1">Atumin Wáitiaknasha ti shiir waraajai.</s>
      <s id="b.COL.1.24.2">Kristu ni shuarin nekas pénker awajsat tusa Wáitiana nui pachiinkia asan waraajai.</s>
      <s id="b.COL.1.24.3">Ashí Yus-shuar Kristu Ayashí aintsan ainiakui Yus-shuaran Yáintajtsan ayashrujai Wáitiakun shiir Enentáimjai.</s>
     </seg>
     <seg type="verse" id="b.COL.1.25">
      <s id="b.COL.1.25.1">Atumin Yáinkiai tusa Yus akattur Yus-Chichaman takamtsuk ujakai tusa akuptukmai.</s>
      <s id="b.COL.1.25.2">Nuna takaakun Ashí Yus-shuara Yáintrintjai.</s>
     </seg>
     <seg type="verse" id="b.COL.1.26">
      <s id="b.COL.1.26.1">Yámankamtaiknumia nekaachman Yus yamaikia ni shuarin paant awajsaiti.</s>
      <s id="b.COL.1.26.2">Nu chichamnasha ujakarai tusa winia akatar akuptukuiti.</s>
     </seg>
     <seg type="verse" id="b.COL.1.27">
      <s id="b.COL.1.27.1">Nu chichamsha Júiti: Kristu Atumí Enentáin pujak Niijiai métek ti Shíiram awajtamsattawai.</s>
      <s id="b.COL.1.27.2">Nu Imiá shiir chichamnum Israer-shuarchasha pachiiniainian Yus Ashí ni shuari nekawaarat tusa wakerimiayi.</s>
     </seg>
     <seg type="verse" id="b.COL.1.28">
      <s id="b.COL.1.28.1">Iisha Kristu étsereaji.</s>
      <s id="b.COL.1.28.2">Túrar Ashí Enentáimtikrar pénker nekaawarat tusar jintintiainiaji.</s>
      <s id="b.COL.1.28.3">Nujai Krístujai tsaninkiar Ashí pénker tsakarartatui.</s>
     </seg>
     <seg type="verse" id="b.COL.1.29">
      <s id="b.COL.1.29.1">Tuma asamtai Kristu ni kakarmarin Tí surakui nekas kakaram takaajai.</s>
     </seg>
    </div>
    <div type="chapter" id="b.COL.2">
     <seg type="verse" id="b.COL.2.1">
      <s id="b.COL.2.1.1">Nekaatarum, yatsuru.</s>
      <s id="b.COL.2.1.2">Yus-shuaran Yáintaj tusan ti takaajai.</s>
      <s id="b.COL.2.1.3">Tura Atumíncha, Rautiséanmaya shuarnasha, tura Ashí winia waitcha ainia nunasha Yáintaj tusan ti takaitjai.</s>
     </seg>
     <seg type="verse" id="b.COL.2.2">
      <s id="b.COL.2.2.1">Ashí shiir Enentáimtikratniun ti takaajai.</s>
      <s id="b.COL.2.2.2">Núnisan aneniarum chikichik Enentáijiai métekrak wekasatarum tusan wakerajrume.</s>
      <s id="b.COL.2.2.3">Nu arantcha, Ashí Yusna ti penker nekaarum tuke katsuaruk tusan takaajai.</s>
      <s id="b.COL.2.2.4">Nujai Kristu ti penker nekaattarme.</s>
      <s id="b.COL.2.2.5">Tura yaunchu nekaachman Yus Yamái paant awajsaiti.</s>
      <s id="b.COL.2.2.6">Nuka Krístuiti.</s>
      <s id="b.COL.2.2.7">Tura Nii nekaatin nekas Shíiraiti.</s>
     </seg>
     <seg type="verse" id="b.COL.2.3">
      <s id="b.COL.2.3.1">Tura kakaram ajasam Kristu pénker nekaam Ashí shiir Enentáimpramnia nusha tura Ashí Yusna nekaamnia nusha nekaattarme.</s>
     </seg>
     <seg type="verse" id="b.COL.2.4">
      <s id="b.COL.2.4.1">Atumin Chíkich shuar Niisháa chichamjai shiir chichartamas anankramawarain tusan nuna Tájarme.</s>
     </seg>
     <seg type="verse" id="b.COL.2.5">
      <s id="b.COL.2.5.1">Wi nui atumjai pujachkuncha nui pujajna aintsanak Enentáimtajrume.</s>
      <s id="b.COL.2.5.2">Tuma asan átum métek Enentáimprarum tura kakaram ajasrum Kristu nekas Enentáimtururmena nuna iisnaka shiir Enentáimjai.</s>
     </seg>
     <seg type="verse" id="b.COL.2.7">
      <s id="b.COL.2.7.1">Nu asamtai átum ii Uuntri Jesukrístu nekas Enentáimtusrum Yus-shuar ajasmarmena Núnisrum yamaisha Nii nekas Enentáimtusrum Niijiai tsaninkrum Ashí Túratarum.</s>
      <s id="b.COL.2.7.2">Nu Túrakrum Nii Enentáimtakrum tuke tsakaki wétatrume.</s>
      <s id="b.COL.2.7.3">Tura te tariara wajasrum Yusjai kanakchattarme.</s>
      <s id="b.COL.2.7.4">Yus-Chicham Núnisan etsernakmatai nekamarme.</s>
      <s id="b.COL.2.7.5">Tuma asarum Yus tuke yuminsarum, Núnisan pénker wekasatarum.</s>
     </seg>
     <seg type="verse" id="b.COL.2.8">
      <s id="b.COL.2.8.1">Aneartarum atumsha.</s>
      <s id="b.COL.2.8.2">Shuar aentsti Enentáimmiajain Ashí ju nunkanmayan Enentáimprar tura Krístun Enentáimtutsuk Niisháa chichaman áujtamainiak nekaschajai anankramataj tusa wakerutmainiawai.</s>
     </seg>
     <seg type="verse" id="b.COL.2.9">
      <s id="b.COL.2.9.1">Krístunam Yus Ashí takamtsuk pujuwiti.</s>
     </seg>
     <seg type="verse" id="b.COL.2.10">
      <s id="b.COL.2.10.1">Túmakui atumsha Krístujai tsaninkiu asarum ni iwiaakmari takamtsuk takakuitrume.</s>
      <s id="b.COL.2.10.2">Krístusha Ashí akupniun akupniuiti.</s>
      <s id="b.COL.2.10.3">Aentsnumsha iwianchniumsha tura nayaimpinmasha Ashí akupin írunna nuna akupniuiti.</s>
     </seg>
     <seg type="verse" id="b.COL.2.11">
      <s id="b.COL.2.11.1">Nu arant átum ayashnium tsupirnatskesha Kristu shuari ajasakrumin Ashí ayash wakeramun, tsupirkatniua aintsan, Kristu ajapamiayi.</s>
     </seg>
     <seg type="verse" id="b.COL.2.12">
      <s id="b.COL.2.12.1">Tura atumsha Yus ni kakarmarijiai Kristu jakan iniantkimia nu Enentáimtusrum imianmiarme.</s>
      <s id="b.COL.2.12.2">Túrarum Krístujai métek iwiarnasmarme.</s>
      <s id="b.COL.2.12.3">Tura Núnisrumek Krístujai métek nantakmiarme.</s>
     </seg>
     <seg type="verse" id="b.COL.2.13">
      <s id="b.COL.2.13.1">Nuikkia átumsha tsupirnatsuk Atumí tunaari tuke akui Atumí Wakaníin Jákauyarme.</s>
      <s id="b.COL.2.13.2">Tura yamaikia Jesukrístujai tsaninkiu asakrumin Yuska Atumí tunaari tsankur yamaram iwiaakman suramsaitrume.</s>
     </seg>
     <seg type="verse" id="b.COL.2.14">
      <s id="b.COL.2.14.1">Tura Ashí ii tumashrin sumamtikramatin amia nuna japiruiti.</s>
      <s id="b.COL.2.14.2">Kristu Krúsnum jakamtai Ashí akupkamujai sumamtikramamun tsankurtampramiaji.</s>
     </seg>
     <seg type="verse" id="b.COL.2.15">
      <s id="b.COL.2.15.1">Núnisan Kristu Krúsnum jaka, iwianchnium Ashí akupin ainia nuna nupetak Ashí iimiainain iniatsararmiayi.</s>
     </seg>
     <seg type="verse" id="b.COL.2.16">
      <s id="b.COL.2.16.1">Akupkamunmaya Yus ankant awajtamsamtai Chíkich shuar ame Túramujai yajauch Enentáimturmarain.</s>
      <s id="b.COL.2.16.2">Yúamna nujai, úmamna nujai, uwitincha, nantutincha, tura tsawantincha nampermam nujai Chíkich shuar yajauch áujmatramkuisha ṡWarí urukatin?</s>
     </seg>
     <seg type="verse" id="b.COL.2.17">
      <s id="b.COL.2.17.1">Nu nampernum Israer-shuar Kristu Túrattana nuna nakumainiak Túrin ármiayi.</s>
      <s id="b.COL.2.17.2">Tura Kristu taa imia Ninki Pujá asamtai nakumkamuka ántraiti.</s>
     </seg>
     <seg type="verse" id="b.COL.2.18">
      <s id="b.COL.2.18.1">Tura shuar "Péejchach ajasam Yus áujtsuk aya Yusa suntari shiir awajsatniuiti" Túramkuinkia anturkairap.</s>
      <s id="b.COL.2.18.2">Nu shuar mesekranam Wáinkiamun áujmatenak ántar nankaamantu Enentáimtumainiawai.</s>
      <s id="b.COL.2.18.3">Aya aentsti Enentáimian chichainiawai.</s>
     </seg>
     <seg type="verse" id="b.COL.2.19">
      <s id="b.COL.2.19.1">Tuma ásar Krístujai tsaninkiar wekainiatsui.</s>
      <s id="b.COL.2.19.2">Kristu Ashí akupin asa ni shuarin Yúsnan Jintintiá shiir tsakarat tusa pénker Wáiniui.</s>
      <s id="b.COL.2.19.3">Nu arantcha Ashí ápateak Yus wakerana aintsan chikichik awajeawai.</s>
     </seg>
     <seg type="verse" id="b.COL.2.20">
      <s id="b.COL.2.20.1">Atumsha Krístujai jaka asarum aya aentsti Enentáimtai ikiukniuitrume.</s>
      <s id="b.COL.2.20.2">Nuikia ṡurukamtai ju nunkanmaya ana nu tuke Páchiarum?</s>
      <s id="b.COL.2.20.3">Nii tuinia nu umirkashtiniaiti.</s>
     </seg>
     <seg type="verse" id="b.COL.2.21">
      <s id="b.COL.2.21.1">"Ju antinchatniuiti, tuiniawai.</s>
      <s id="b.COL.2.21.2">Ju Yúashtiniaiti.</s>
      <s id="b.COL.2.21.3">Tura ju achikchatniuiti" tuiniawai.</s>
     </seg>
     <seg type="verse" id="b.COL.2.22">
      <s id="b.COL.2.22.1">Nusha ṡWarí, takasam amuukashtatuak?</s>
      <s id="b.COL.2.22.2">Kame áyatik aents akupkamu ainiawai.</s>
     </seg>
     <seg type="verse" id="b.COL.2.23">
      <s id="b.COL.2.23.1">Shuar nu akupkamu umiiniak Yúsnan ti nékaitjai tura Yus shiir Enentáimturui tu Enentáimtumainiawai.</s>
      <s id="b.COL.2.23.2">Nu arantcha péejchach ajasan winia ayashrun ti Asutiájai tu Enentáimtumainiawai.</s>
      <s id="b.COL.2.23.3">Túrasha ayash wakeramunka nupeteatsui.</s>
     </seg>
    </div>
    <div type="chapter" id="b.COL.3">
     <seg type="verse" id="b.COL.3.1">
      <s id="b.COL.3.1.1">Nuikia Krístujai nantakin asarum nayaimpinmaya írunna nu wakeruktarum.</s>
      <s id="b.COL.3.1.2">Nui Kristu pujawai Yusa Untsuuríni.</s>
     </seg>
     <seg type="verse" id="b.COL.3.2">
      <s id="b.COL.3.2.1">Ju nunkanam ana nu Enentáimtsuk aya nayaimpinmaya ana nu Enentáimtustarum.</s>
     </seg>
     <seg type="verse" id="b.COL.3.3">
      <s id="b.COL.3.3.1">Atumsha Krístujai tsaninkrum jakamarme.</s>
      <s id="b.COL.3.3.2">Tuma asarum Krístujai tsaninkrum Yusjai iwiaaku pujarme.</s>
     </seg>
     <seg type="verse" id="b.COL.3.4">
      <s id="b.COL.3.4.1">Krístukete ii iwiaakmari.</s>
      <s id="b.COL.3.4.2">Nii nayaimpinmaya wantinkiuisha atumsha Niijiai métek wantinkiattarme.</s>
      <s id="b.COL.3.4.3">Tura Niijiai métek ti penker átatrume.</s>
     </seg>
     <seg type="verse" id="b.COL.3.5">
      <s id="b.COL.3.5.1">Tuma asamtai ju nunkanmaya ana nu ajakratniua aintsarum iniaisatarum.</s>
      <s id="b.COL.3.5.2">Tsanirmatniusha, Tunáa wakeruktincha, tura takakna nujai nankaamas wakeruktincha ántar-yus tikishmatratniua aintsan asamtai iniaisatarum.</s>
     </seg>
     <seg type="verse" id="b.COL.3.6">
      <s id="b.COL.3.6.1">Shuar Yúsan umirtsuk aya nuna Túrin ásarmatai Yus niin kajerak ti Asutiáttawai.</s>
     </seg>
     <seg type="verse" id="b.COL.3.7">
      <s id="b.COL.3.7.1">Atumsha Núnisrumek Túriniuyarme.</s>
     </seg>
     <seg type="verse" id="b.COL.3.8">
      <s id="b.COL.3.8.1">Tura yamaikia jusha iniaisatarum: kajektincha, yajauch wakeruktincha, yajauch Túratniusha, katsekmaktincha, yajauch chicham chichastincha, mash iniaisatarum.</s>
     </seg>
     <seg type="verse" id="b.COL.3.9">
      <s id="b.COL.3.9.1">Yus-shuar ajasrum yaunchu Enentáimtairam iniaisamarme.</s>
      <s id="b.COL.3.9.2">Tura yaunchu Túrutairmesha iniaisaitrume.</s>
      <s id="b.COL.3.9.3">Tuma asarum nuamtak tsanumprunairairap tura Wáitruawairap.</s>
     </seg>
     <seg type="verse" id="b.COL.3.10">
      <s id="b.COL.3.10.1">Yaunchu enentai, Pushí mamuru aiktinia aintsarum, iniaisaitrume.</s>
      <s id="b.COL.3.10.2">Núnisrum yamaram Enentái, shiir Pushí entsartinia aintsarmek, wekasaitrume.</s>
      <s id="b.COL.3.10.3">Tura Yus nu yamaram Enentáin najana asa Ashí tsawant pujurtawai nuna nankaamas Niijiai métek shiir Atí tusa.</s>
      <s id="b.COL.3.10.4">Túramtai Yus ti penker nekaki wéaji.</s>
     </seg>
     <seg type="verse" id="b.COL.3.11">
      <s id="b.COL.3.11.1">Krístuka Ashí írunna nujai nankaamas ashiyaiti.</s>
      <s id="b.COL.3.11.2">Niiniun pujurui.</s>
      <s id="b.COL.3.11.3">Tuma asamtai Ashí ni shuari Enentáin Pujá asamtai Nusháa Enentáimtunairchatin ainiawai.</s>
      <s id="b.COL.3.11.4">Kriaku-shuarsha tura Israer-shuarsha, tsupirnakusha tura tsupirnakchasha, apachcha tura yajaya shuarsha, takarin ainia nusha tura ankant ainia nusha, Kristu Ashí ni Enentáin pujakui Nusháa Enentáimtunairchatniuiti.</s>
     </seg>
     <seg type="verse" id="b.COL.3.12">
      <s id="b.COL.3.12.1">Yus atumin anenmak Niiniu arti tusa achirmakmarme.</s>
      <s id="b.COL.3.12.2">Túrutma asamtai jujai shiir iwiarmampratniua aintsarum tuke Túrin atarum: waitnenkartin, shiir awajkartin, péejchach átin, émtin áchatin, tura katsuntin átin.</s>
     </seg>
     <seg type="verse" id="b.COL.3.13">
      <s id="b.COL.3.13.1">Kristu Atumí tunaarin tsankuramia Núnisrumek nuamtak Tsankúrnáiratarum.</s>
      <s id="b.COL.3.13.2">Chíkich yajauch awajtamkuisha shiir katsuntram yapajniaitsuk Tsankúrnáiratarum.</s>
     </seg>
     <seg type="verse" id="b.COL.3.14">
      <s id="b.COL.3.14.1">Tura Ashí nankaamas anenaitiarum.</s>
      <s id="b.COL.3.14.2">Túrakrumka chikichik ajasrum mash pénker Túrattarme.</s>
     </seg>
     <seg type="verse" id="b.COL.3.15">
      <s id="b.COL.3.15.1">Kame chikichik ayashtinia aintsarum ajastarum tusa Yus ni shuari ajasat tusa achirmakmarme.</s>
      <s id="b.COL.3.15.2">Tuma asamtai Yusa shiiri Atumí Enentáin pujurtamsati.</s>
      <s id="b.COL.3.15.3">Nujai Yus yuminsatarum.</s>
     </seg>
     <seg type="verse" id="b.COL.3.16">
      <s id="b.COL.3.16.1">Kristu shiir chichame Atumí Enentáin piakti.</s>
      <s id="b.COL.3.16.2">Nekas naka Enentáimprarum jintinniaiyarum mai Ikiakánai ajatarum.</s>
      <s id="b.COL.3.16.3">Yus kanta Kantamárum tuke Enentáijiai Yus yuminsarum shiir awajsatarum.</s>
     </seg>
     <seg type="verse" id="b.COL.3.17">
      <s id="b.COL.3.17.1">Tura takaakmesha, chichaakmesha, kame Ashí Túramna nuka Jesukrístu shiir awajsataj tusam ni kakarmarijiain Túrata.</s>
      <s id="b.COL.3.17.2">Túrakum Krístujai Yus Apa yuminsata.</s>
     </seg>
     <seg type="verse" id="b.COL.3.18">
      <s id="b.COL.3.18.1">Nuwatiram, Atumí aishri umirkatarum Uunt Yus nuna wakerakui.</s>
     </seg>
     <seg type="verse" id="b.COL.3.19">
      <s id="b.COL.3.19.1">Aishmantiram, Atumí nuwé aneatarum.</s>
      <s id="b.COL.3.19.2">Atumí nuwejai kajernaikiairap.</s>
     </seg>
     <seg type="verse" id="b.COL.3.20">
      <s id="b.COL.3.20.1">Uchitiram, ame apa nukusha tuke umirkatarum.</s>
      <s id="b.COL.3.20.2">Nu Túrakrum Yus shiir Enentáimtiksattarme.</s>
     </seg>
     <seg type="verse" id="b.COL.3.21">
      <s id="b.COL.3.21.1">Uchirtintiram, Atumí uchiri ti kakantrairap.</s>
      <s id="b.COL.3.21.2">Ti kakanteamka uchisha ti kuntuts pujus pénker wekasatniun nakitchanpiash.</s>
      <s id="b.COL.3.21.3">Nu Túrunawain tusarum ántrarum Atumí uchiri kakantrairap.</s>
     </seg>
     <seg type="verse" id="b.COL.3.22">
      <s id="b.COL.3.22.1">Takarniutiram, Atumí uuntri shiir umirkatarum.</s>
      <s id="b.COL.3.22.2">Ju nunkanmaya uuntri ain aya nii iimkiui shiir Enentáimturati tusarum takaschatniuitrume.</s>
      <s id="b.COL.3.22.3">Antsu Yus Enentáimtakrum tuke pénker takastiniaitrume.</s>
     </seg>
     <seg type="verse" id="b.COL.3.23">
      <s id="b.COL.3.23.1">Ashí Túramna nu asump Enentáijiai takakmasta.</s>
      <s id="b.COL.3.23.2">Aya aentsuk Yáintinia aintsachu antsu nayaimpinmaya Uuntrum Yayá aitkiasrum takastarum.</s>
     </seg>
     <seg type="verse" id="b.COL.3.24">
      <s id="b.COL.3.24.1">Ame Uuntrum Kristu asa nayaimpiniam Ashí shiir takustinian tsankatramkattawai.</s>
     </seg>
     <seg type="verse" id="b.COL.3.25">
      <s id="b.COL.3.25.1">Antsu Tunáa Túrin ni yajauch Túramujai métek Akinkiáttawai.</s>
      <s id="b.COL.3.25.2">Yus Ashí aentsun métek iyawai.</s>
     </seg>
    </div>
    <div type="chapter" id="b.COL.4">
     <seg type="verse" id="b.COL.4.1">
      <s id="b.COL.4.1.1">Uunttirmesha, Atumí Uuntri atumin Wáiniuk nayaimpiniam pujatsuk.</s>
      <s id="b.COL.4.1.2">Tuma asamtai Atumí Yáinma jiatsuk pénker iniartiniaitrume.</s>
     </seg>
     <seg type="verse" id="b.COL.4.2">
      <s id="b.COL.4.2.1">Yus áujkuram Nii yuminsarum asummiarum iniaitsuk áujsatarum.</s>
     </seg>
     <seg type="verse" id="b.COL.4.3">
      <s id="b.COL.4.3.1">Incha Yus áujtustarum.</s>
      <s id="b.COL.4.3.2">Kristu-chicham yaunchu nekaachman Yamái étserkun sepunam pujajai.</s>
      <s id="b.COL.4.3.3">Tuma asamtai nuna shiir ankant etserkat tusarum áujtursatarum.</s>
     </seg>
     <seg type="verse" id="b.COL.4.4">
      <s id="b.COL.4.4.1">Tura wi paant etserkatniuitiaj Núnisan etserkat tusarum áujtursatarum.</s>
     </seg>
     <seg type="verse" id="b.COL.4.5">
      <s id="b.COL.4.5.1">Yus-shuarchajai shiir Túratarum Yus-Chichaman yajauch Enentáimturarain.</s>
      <s id="b.COL.4.5.2">Kakaram ajasrum tsawant ántrarum iniankasairap.</s>
     </seg>
     <seg type="verse" id="b.COL.4.6">
      <s id="b.COL.4.6.1">Ti shiir chichamtin átiniaitrume tura Anturújamin átiniaitrume.</s>
      <s id="b.COL.4.6.2">Núnisrum Chíkich Chíkich Yus-chicham paant ujaktin nekaattarme.</s>
     </seg>
     <seg type="verse" id="b.COL.4.7">
      <s id="b.COL.4.7.1">Ii aneamu yachi Tíkikiu Ashí Wínian ujatmaktatrume.</s>
      <s id="b.COL.4.7.2">Niisha wijiai métek Yúsnan pimpitsuk ti penker takasuiti.</s>
     </seg>
     <seg type="verse" id="b.COL.4.8">
      <s id="b.COL.4.8.1">Nu asamtai ii jui pujajnia nuna ujatmak ikiantamprarat tusan akuptajrume.</s>
     </seg>
     <seg type="verse" id="b.COL.4.9">
      <s id="b.COL.4.9.1">Núnisan ii aneamu yachi Unisemu niijiai winiawai.</s>
      <s id="b.COL.4.9.2">Niisha atum wéeaiti, tura Yusjai shiir wekaawai.</s>
      <s id="b.COL.4.9.3">Nu shuar Ashí jui Túrunamun ujatmaktatrume.</s>
     </seg>
     <seg type="verse" id="b.COL.4.10">
      <s id="b.COL.4.10.1">Aristarku wi sepunam tsaninkia pujamur amikmaatmarme.</s>
      <s id="b.COL.4.10.2">Núnisan Markus, Pirnapí Kaná yachia nu, amikmaatmawai.</s>
      <s id="b.COL.4.10.3">Niisha nui jeamtai antukmarum Núnisrum pénker Wáinkiatarum.</s>
     </seg>
     <seg type="verse" id="b.COL.4.11">
      <s id="b.COL.4.11.1">Justu Jesus Náartin amikmaatmarme.</s>
      <s id="b.COL.4.11.2">Júchik ainiawai Rúmanmaya Israer-shuar winia Yúsnan etserkatin atutkaru ainia nu.</s>
      <s id="b.COL.4.11.3">Túmainiak ti shiir ayamtikruiniawai.</s>
     </seg>
     <seg type="verse" id="b.COL.4.12">
      <s id="b.COL.4.12.1">Epaprassha, atum Weeá, Krístunun etserin asa atumin amikmaatmarme.</s>
      <s id="b.COL.4.12.2">Niisha Ashí tsawant Yúsan áujeak Yusjai kakaarum tuke shiir Yus wakera nu Túrak tusa seatramprume.</s>
     </seg>
     <seg type="verse" id="b.COL.4.13">
      <s id="b.COL.4.13.1">Wisha Epapras atumin ti Enentáimturman nékajai.</s>
      <s id="b.COL.4.13.2">Núnisan Rautiséanmaya shuarnasha tura Iarapurisnumia shuarnasha ti Páchiniawai.</s>
     </seg>
     <seg type="verse" id="b.COL.4.14">
      <s id="b.COL.4.14.1">Rukas, aneamu Tsuákratin, Núnisan Témassha amikmaatmarme.</s>
     </seg>
     <seg type="verse" id="b.COL.4.15">
      <s id="b.COL.4.15.1">Tura Rautiséanam pujuinia Nú Yus-shuarsha amikmaatruatarum.</s>
      <s id="b.COL.4.15.2">Núnisan Nímpiassha tura ni jeen irunainia Nú Yus-shuarsha amikmaatruatarum.</s>
     </seg>
     <seg type="verse" id="b.COL.4.16">
      <s id="b.COL.4.16.1">Atum ju Papí áujsarum umikrum Rautiséanmasha Nuyá Yus-shuar áujsarti tusarum akupkatarum.</s>
      <s id="b.COL.4.16.2">Tura atumsha Núnisan Rautiséanmaya Papí Támatai atumsha áujsatarum.</s>
     </seg>
     <seg type="verse" id="b.COL.4.17">
      <s id="b.COL.4.17.1">Tura ju Arkipiu titiarum: "Ii Uuntri Jesus ni takatrin suramsa nu pénker umikta" tawai, titiarum.</s>
     </seg>
     <seg type="verse" id="b.COL.4.18">
      <s id="b.COL.4.18.1">Wi, Papru, winia uwejrujai Júchiniak aatkun amikmaajrume.</s>
      <s id="b.COL.4.18.2">Sepunam pujajna ju Enentáimturatarum.</s>
      <s id="b.COL.4.18.3">Yus shiir yainmakarti.</s>
      <s id="b.COL.4.18.4">Nuke Atí.</s>
     </seg>
    </div>
   </div>
   <div type="book" id="b.1TH">
    <div type="chapter" id="b.1TH.11">
     <seg type="verse" id="b.1TH.11.1">
      <s id="b.1TH.11.1.1">Wikia Pápruitjai.</s>
      <s id="b.1TH.11.1.2">Wisha Serpanujai tura Timiutéujai Tisarúnikianmaya Yus-shuar ajasuitrumna nuna aatjarme.</s>
      <s id="b.1TH.11.1.3">Atumsha Yus-shuar asarum Apa Yúsnaitrume, tura Uunt Jesukrístunuitrume.</s>
      <s id="b.1TH.11.1.4">Ii Apari Yus, tura ii Uuntri Jesukrístu waitnentrama ásarmatai, ti shiir imiatkinchanum pujustarum, tu wakerajrume.</s>
     </seg>
     <seg type="verse" id="b.1TH.11.2">
      <s id="b.1TH.11.2.1">Iisha Yus áujkurkia atumniasha tuke Enentáimtusar Yus shiir yuminsaji.</s>
     </seg>
     <seg type="verse" id="b.1TH.11.3">
      <s id="b.1TH.11.3.1">Atumsha Yus nekas Enentáimtakrum umirkarumna nu nékaji.</s>
      <s id="b.1TH.11.3.2">Núnisrumek, Yus aneakrum takaarme.</s>
      <s id="b.1TH.11.3.3">Tura Jesukrístu Tatí tusarum tuke tsawant Nákarme.</s>
      <s id="b.1TH.11.3.4">Nu neka asar, ii Apari Yus áujkur, nusha Ashí Enentáimsar áujtajrume.</s>
     </seg>
     <seg type="verse" id="b.1TH.11.4">
      <s id="b.1TH.11.4.1">Yatsurú, Yus anenmarme.</s>
      <s id="b.1TH.11.4.2">Anenma asa Winia arti tusa achirmakurmena nusha nékaji.</s>
     </seg>
     <seg type="verse" id="b.1TH.11.5">
      <s id="b.1TH.11.5.1">Enentáimpratarum.</s>
      <s id="b.1TH.11.5.2">Iisha Yúsai Uwempratin Chicham atumin ujakmajnia nusha aya Chíchamjain Tíchamji.</s>
      <s id="b.1TH.11.5.3">Antsu Nú arant, nu chicham nekasaiti tusar Yusa Wakaní kakarmarijiai Tímiaji.</s>
      <s id="b.1TH.11.5.4">Tura átum pénker matsamsarat tusar atumjai pujusar shiir iruntrar wekasarmiaji.</s>
      <s id="b.1TH.11.5.5">Nusha paant nékarme.</s>
     </seg>
     <seg type="verse" id="b.1TH.11.6">
      <s id="b.1TH.11.6.1">Atumsha yamaikia íksarmek ii Túramiaj nu, tura ii Uuntri Jesukrístu Túramia nu Túrarme.</s>
      <s id="b.1TH.11.6.2">Itiurchat ain Yus-Chicham umikiurme.</s>
      <s id="b.1TH.11.6.3">Tura Wáitiayatrumek Yusa Wakani shiir Enentáimtikramkui warasrum pujarme.</s>
     </seg>
     <seg type="verse" id="b.1TH.11.7">
      <s id="b.1TH.11.7.1">Nu Túrakrum Ashí Masetúnia tura Akaya nunkanmaya Yus-shuarsha shiir wekasatin jintintiarme.</s>
     </seg>
     <seg type="verse" id="b.1TH.11.8">
      <s id="b.1TH.11.8.1">Tuma asarum Uunt Yusa chichame ti ipiamparurme.</s>
      <s id="b.1TH.11.8.2">Tuma asamtai Masetúnia tura Akaya nunkanmaya shuar nuna nékainiawai.</s>
      <s id="b.1TH.11.8.3">Tura Nú nankaamas Yus nekas umirkarmena nuna Ashí aents nékainiawai.</s>
      <s id="b.1TH.11.8.4">Nuna nékainia ásar ii étserman atsumainiatsui.</s>
     </seg>
     <seg type="verse" id="b.1TH.11.9">
      <s id="b.1TH.11.9.1">Antsu átum iin pénker itiaamun nii íksan ujatmainiaji.</s>
      <s id="b.1TH.11.9.2">Tura nuyasha ántar-yus Enentáimtustin iniaisarum nekas iwiaaku Yus nekas Enentáimtusrum umirkarumna nunasha ujatmainiaji.</s>
     </seg>
     <seg type="verse" id="b.1TH.11.10">
      <s id="b.1TH.11.10.1">Tura nuyasha Yusa Uchiri Jesus jakamunmayan Yus iniantkimia nu, nayaimpinimaya Tatí tusarum átum Nákamuncha ujatmainiaji.</s>
      <s id="b.1TH.11.10.2">Iis, Jesus Nínkiti Yusa Kajetáiri tsawantri jeattana Nuyá uwemtikrampratin.</s>
     </seg>
    </div>
    <div type="chapter" id="b.1TH.12">
     <seg type="verse" id="b.1TH.12.1">
      <s id="b.1TH.12.1.1">Atumsha nékarme, Yatsurú, iisha ántrar Atumíin jeachmaji.</s>
     </seg>
     <seg type="verse" id="b.1TH.12.2">
      <s id="b.1TH.12.2.1">Antsu itiurchat Wáinkiaitiatar arantutsuk shiir Uwempratin Chichaman ujakmajrume.</s>
      <s id="b.1TH.12.2.2">Iis, nuik Jiripius péprunam incha katsekramkarmiaji.</s>
      <s id="b.1TH.12.2.3">Tura Nú arant, ti itiurchat Wáinkiamiajai.</s>
      <s id="b.1TH.12.2.4">Túmaitiatan Yus Yáintkiui Yusa chichamen ujakmajrume.</s>
      <s id="b.1TH.12.2.5">Nuka atumsha ti penker nékarme.</s>
     </seg>
     <seg type="verse" id="b.1TH.12.3">
      <s id="b.1TH.12.3.1">Warí, iisha Yus-Chicham atumin ujakmiaj nu nekasauyi.</s>
      <s id="b.1TH.12.3.2">Tura yajauch Enentáimsan, anankatjarum tusan Tíchamjarme.</s>
     </seg>
     <seg type="verse" id="b.1TH.12.4">
      <s id="b.1TH.12.4.1">Antsu Yus iin pénker enentaimturmas Uwempratin Chicham etserkatarum tusa akatrampramiaji.</s>
      <s id="b.1TH.12.4.2">Tuma asamtai Núnisrik étsereaji.</s>
      <s id="b.1TH.12.4.3">Túrasha aya aents waramtiksatai tusar étsertsuji.</s>
      <s id="b.1TH.12.4.4">Antsu Ninki Yúsak ii Enentáin nekartamin asamtai, shiir Enentáimtiksataitsar Túraji.</s>
     </seg>
     <seg type="verse" id="b.1TH.12.5">
      <s id="b.1TH.12.5.1">Atumka nékarme, penkesha Shíirmach chichasan anankachjarme.</s>
      <s id="b.1TH.12.5.2">Nuyasha, kuit achiktai tusar ántrar chichaschamji.</s>
      <s id="b.1TH.12.5.3">Núnaka Yus nékawai.</s>
     </seg>
     <seg type="verse" id="b.1TH.12.6">
      <s id="b.1TH.12.6.1">Iisha Kristu akatramurintji.</s>
      <s id="b.1TH.12.6.2">Tuma asar ni kakarmarijiai akupkatin takakuji.</s>
      <s id="b.1TH.12.6.3">Páchitsuk Túramniauji.</s>
      <s id="b.1TH.12.6.4">Túrasha waantu ajastaj Tíchamji.</s>
      <s id="b.1TH.12.6.5">Nuyá atumsha tura chikichcha iin waantu awajtamsataj Tákuisha iikia nakitmiaji.</s>
     </seg>
     <seg type="verse" id="b.1TH.12.7">
      <s id="b.1TH.12.7.1">Antsu uchi Kuírchin ni Nukurí pénker iis tsakatmana aintsarik iikia atumniaka shiir iismajrume.</s>
     </seg>
     <seg type="verse" id="b.1TH.12.8">
      <s id="b.1TH.12.8.1">Iisha ti shiir aneajrume.</s>
      <s id="b.1TH.12.8.2">Tuma asar Yus-Chicham ujaktai tusar ti wakerukmaji.</s>
      <s id="b.1TH.12.8.3">Tura aya ujakar iniaisatin wakerukchamji.</s>
      <s id="b.1TH.12.8.4">Antsu ii Jákatniuitkiursha iniaisachaaji, Atumín ti anea asar~i.</s>
     </seg>
     <seg type="verse" id="b.1TH.12.9">
      <s id="b.1TH.12.9.1">Yatsurú, ii atsumaj nu sumarmaktai tusar kakaram takakmasmaj nu ṡkajinmatkintrumek?</s>
      <s id="b.1TH.12.9.2">Atsá.</s>
      <s id="b.1TH.12.9.3">Nékarme.</s>
      <s id="b.1TH.12.9.4">Iis, Yus-Chicham étserkur, tsawaisha Káshisha takasmiaji.</s>
      <s id="b.1TH.12.9.5">Nusha, akirkata, tiij tusar takakmasmiaji.</s>
     </seg>
     <seg type="verse" id="b.1TH.12.10">
      <s id="b.1TH.12.10.1">Yatsurú, atumjai pujumiaj nui iisha Yus wakerana nu Túrimiaji, tura yajauch Túrutsuk shiir wekasamiaji.</s>
      <s id="b.1TH.12.10.2">Nujai incha chikichkisha yajauch chichartamkatniusha atsumiayi.</s>
      <s id="b.1TH.12.10.3">Nuka atumsha nékarme tura Nú arant Yus nékawai.</s>
     </seg>
     <seg type="verse" id="b.1TH.12.11">
      <s id="b.1TH.12.11.1">Tura atumniasha ankant ankant Yúsnum Ikiakármajrumna nu nékarme.</s>
      <s id="b.1TH.12.11.2">Tura uchin ni apari átsankeana Nútiksarik shiir Enentáimtikramajrumna nusha nékarme.</s>
     </seg>
     <seg type="verse" id="b.1TH.12.12">
      <s id="b.1TH.12.12.1">Tura Yúsjai shiir wekasatarum Tímiajrume.</s>
      <s id="b.1TH.12.12.2">Yus nankaamas uunt asa Ashí akupeawai.</s>
      <s id="b.1TH.12.12.3">Tura Yus-shuaraitrumna nuna, Winin pachiinkiarat tusa, Yus untsurmarme.</s>
      <s id="b.1TH.12.12.4">Yus untsurma asamtai Níiniuitrume.</s>
      <s id="b.1TH.12.12.5">Niiniu asarum Yusa uchiria Núnisrumek wekasatniuitrume.</s>
     </seg>
     <seg type="verse" id="b.1TH.12.13">
      <s id="b.1TH.12.13.1">Yus-Chicham ii étserma antukrum, aya aentsnumianchaiti Tímiarme.</s>
      <s id="b.1TH.12.13.2">Yúsnumiaiti Tímiarme.</s>
      <s id="b.1TH.12.13.3">Nu tiniu asarum umirkamarme.</s>
      <s id="b.1TH.12.13.4">Kame nekas Tárume.</s>
      <s id="b.1TH.12.13.5">Ii étserjinia nu nekas Yusa chichamente.</s>
      <s id="b.1TH.12.13.6">Atum nu chicham umirka asakrumin, Atumí Enentáin kakaram ajastinian amaawai, Yus-Chicham asa.</s>
      <s id="b.1TH.12.13.7">Atum Yus-Chicham umirkaru asakrumin iisha tuke tsawant Yus Yúminkiaji.</s>
     </seg>
     <seg type="verse" id="b.1TH.12.14">
      <s id="b.1TH.12.14.1">Yatsurú, ju nekaatarum.</s>
      <s id="b.1TH.12.14.2">Aya atumek Wáitiatsrume.</s>
      <s id="b.1TH.12.14.3">Ashí Jutía nunkanam Israer-shuar, ni shuarinketiat, Yus-shuaran Wáitkiascharmakia.</s>
      <s id="b.1TH.12.14.4">Iis, Yus-shuaran Kristu Jesusan umirkaru ásarmatai Wáitkiasarmiayi.</s>
      <s id="b.1TH.12.14.5">Yamaikia atumniasha Atumí Shuárin Wáitkiarmainiawai.</s>
      <s id="b.1TH.12.14.6">Nujai Jutía nunkanmaya Yus-shuarjai métekrak ajasurme.</s>
     </seg>
     <seg type="verse" id="b.1TH.12.15">
      <s id="b.1TH.12.15.1">Niisha Israer-shuaraitiatan Yus-Chichaman etserin armia nuna nuamtaketiat Máawarmiayi.</s>
      <s id="b.1TH.12.15.2">Tura Nú Weeák Uunt Jesusnasha Máawarmiayi.</s>
      <s id="b.1TH.12.15.3">Tura incha aa jiiki akuptamkarmiaji.</s>
      <s id="b.1TH.12.15.4">Maaj, niisha Yúsan shiir Enentáimtikiainiatsui.</s>
      <s id="b.1TH.12.15.5">Tura Núnisan Ashí aentsun kajerainiawai.</s>
     </seg>
     <seg type="verse" id="b.1TH.12.16">
      <s id="b.1TH.12.16.1">Warí, Israer-shuarcha Uwempratin Chicham ujaktaj Tákurnisha niisha suritramainiaji.</s>
      <s id="b.1TH.12.16.2">Nuna Túruiniak yaunchu tunaan Túriarmia Nújainkia nankaamas yamaikia Túrawarai.</s>
      <s id="b.1TH.12.16.3">Pai, Túrasha yamaikia Yusa kajetairii Imiá tsuumai ana nui pujusarai.</s>
     </seg>
     <seg type="verse" id="b.1TH.12.17">
      <s id="b.1TH.12.17.1">Iisha, yatsuru, ishichik tsawant atumiiya kanakir jeachat pujayatrik, atumjaisha Wáinniaiyachiatrik tuke ii Enentáinkia Enentáimtimjiarme.</s>
      <s id="b.1TH.12.17.2">Tuma asar ataksha atumin iistai tusar ti wakerimji.</s>
     </seg>
     <seg type="verse" id="b.1TH.12.18">
      <s id="b.1TH.12.18.1">Nekas winitiaitsar wakerimji.</s>
      <s id="b.1TH.12.18.2">Imia Wíkisha winitniun ti nukap Enentáimsamjai.</s>
      <s id="b.1TH.12.18.3">Tura iwianchi uuntri Satanás tuke nuna suritrammiaji.</s>
     </seg>
     <seg type="verse" id="b.1TH.12.20">
      <s id="b.1TH.12.20.1">Atumsha shiir wekasa asakrumin iisha ti shiir Enentáimsar waraaji.</s>
      <s id="b.1TH.12.20.2">Nu tuma asar Uunt Jesukrístu Tátintri shiir Enentáimsar Nákaji.</s>
      <s id="b.1TH.12.20.3">Nii Támatai Imiá warastatji.</s>
      <s id="b.1TH.12.20.4">Atumin Yus-shuar awajsa asar, Nii Támatai atumsha iijiai Jesus shiir inkiuntatji.</s>
      <s id="b.1TH.12.20.5">Tuma asamtai nu Enentáimsar tawasap achiktinia aintsar waraaji.</s>
     </seg>
    </div>
    <div type="chapter" id="b.1TH.13">
     <seg type="verse" id="b.1TH.13.1">
      <s id="b.1TH.13.1.1">Iisha ataksha atumin iistaitsar ti wakerimji.</s>
      <s id="b.1TH.13.1.2">Tura tujintiakur iikia Atenas péprunam Juákur ii yachi Timiutéu atumin iirmainiarat tusar akupkatai, timiaji.</s>
     </seg>
     <seg type="verse" id="b.1TH.13.2">
      <s id="b.1TH.13.2.1">Iisha Kristui Uwempratin Chicham etsermiaj nui, Timiutéuka iijiai métek takasuiti.</s>
      <s id="b.1TH.13.2.2">Tuma asa niisha Yusa takatrin Takáa asa atumniasha Yusai kakartarum turamarti tusar akupkamji.</s>
     </seg>
     <seg type="verse" id="b.1TH.13.3">
      <s id="b.1TH.13.3.1">Tura Nú arant, itiurchatan Wáiniuk iniaisarain tusa Ikiakátmararti tusar Timiutéu akupkamji.</s>
      <s id="b.1TH.13.3.2">Yatsurú, átumka nékarme, Ashí Yus-shuaraitjinia nuka Páchitsuk Wáitsatniuitji.</s>
      <s id="b.1TH.13.3.3">Iis, tuma asamtai atumsha ti nekas itiurchatnum pujarme, Yus-Chicham umirka asarum.</s>
     </seg>
     <seg type="verse" id="b.1TH.13.4">
      <s id="b.1TH.13.4.1">Iimiatarum, atumjai nuik tuke pujumjinia nui "iisha Wáitsartatji" Tíchamkajrum.</s>
      <s id="b.1TH.13.4.2">Iis, Túrunachaik.</s>
      <s id="b.1TH.13.4.3">Nuka nékarme.</s>
     </seg>
     <seg type="verse" id="b.1TH.13.5">
      <s id="b.1TH.13.5.1">Tura atumin íwianch tunaanum ajunmarchariash tusan, wisha Kúntuts Enentáimsamiajai.</s>
      <s id="b.1TH.13.5.2">Tura ántrar takaschajiash tu Enentáimsamiajai.</s>
      <s id="b.1TH.13.5.3">Tuma asamtai nekaataj tusan ti wakerakun, wisha ti nukap tsawant Nákaschamiajai.</s>
      <s id="b.1TH.13.5.4">Antsu Wárik Timiutéun akupkamiajai.</s>
      <s id="b.1TH.13.5.5">Yúsjai pénkerash wekainia tusan, "nu inintrusam ikiuuta" timiajai.</s>
     </seg>
     <seg type="verse" id="b.1TH.13.6">
      <s id="b.1TH.13.6.1">Tura yamaikia Timiutéu Tisarúnikianmaya waketki tayi.</s>
      <s id="b.1TH.13.6.2">Niisha taa, átum Yus aneakrum shiir Enentáimtamuncha ujatmaji.</s>
      <s id="b.1TH.13.6.3">Tura átum iin anenma asarum tuke Enentáimsar pujamuncha tura ii atumin iistaitsar wakerajnia Núnisrumek atumsha incha iirmaitiai tusarum wakeramuncha Timiutéu ujatmaji.</s>
     </seg>
     <seg type="verse" id="b.1TH.13.7">
      <s id="b.1TH.13.7.1">Tuma asamtai, yatsuru, Ashí itiurchat tura Wáitsatin Wáiniatrik átum Yus shiir Enentáimta asakrumin iisha shiir Enentáimji.</s>
     </seg>
     <seg type="verse" id="b.1TH.13.8">
      <s id="b.1TH.13.8.1">Atumsha Yúsjai tariara Weká asakrumin, shuar jaa pénker ajas Enentái chinkiana aintsarik Enentáimji.</s>
     </seg>
     <seg type="verse" id="b.1TH.13.9">
      <s id="b.1TH.13.9.1">Yus pénker umirka asakrumin, iisha shiir waraaji.</s>
      <s id="b.1TH.13.9.2">Warasu asar ii Yusri ti Yúminkiaji.</s>
     </seg>
     <seg type="verse" id="b.1TH.13.10">
      <s id="b.1TH.13.10.1">Incha Yus akuptamkurninkia atumiin Tímiajaik jeartiai tusar wakeraji.</s>
      <s id="b.1TH.13.10.2">Túrar Yusna nekaatin mash nékatsrum nu jintintiatai tusar tuke ti seaji.</s>
     </seg>
     <seg type="verse" id="b.1TH.13.11">
      <s id="b.1TH.13.11.1">Atumiin weri iistinian ii Apari Yussha tura ii Uuntri Jesukrístusha iin Yáinmaktai tusar wakeraji.</s>
     </seg>
     <seg type="verse" id="b.1TH.13.12">
      <s id="b.1TH.13.12.1">Atumin ii aneajnia Núnisan Yus atumniasha mai anenai ajatniun tura chikichcha aneastinian Enentáimtikramprartí.</s>
      <s id="b.1TH.13.12.2">Tura Nú nukap anenkrattain Yus Amasartí tusar wakeraji.</s>
     </seg>
     <seg type="verse" id="b.1TH.13.13">
      <s id="b.1TH.13.13.1">Yus Ikiakátmakui átum Tunáa Túrutsuk Yus umirkarum wekasatarum tusar ii Apari Yus seaji.</s>
      <s id="b.1TH.13.13.2">Ii Uuntri Jesus Níiniurijiai winiak pénker wekaarmin tati tusar taji.</s>
     </seg>
    </div>
    <div type="chapter" id="b.1TH.14">
     <seg type="verse" id="b.1TH.14.1">
      <s id="b.1TH.14.1.1">Iikia Uunt Jesus akupkamuitji.</s>
      <s id="b.1TH.14.1.2">Tuma asar nu kakarmajai atumniasha ju Túratarum tusan akupeajrume.</s>
      <s id="b.1TH.14.1.3">Atumsha iwiaaku pujarmena nui Yus shiir waramtiksatarum tura tuke pénker Túrukrum wetarum tusar seajrume.</s>
      <s id="b.1TH.14.1.4">Iisha nuik atumin unuiniarmajrumna Nútiksarmek Túratarum.</s>
     </seg>
     <seg type="verse" id="b.1TH.14.2">
      <s id="b.1TH.14.2.1">Uunt Jesusa akupeamurijiai tura nu kakarmajai atumniasha nuik unuiniarmajrumna nu átumka nékarme.</s>
     </seg>
     <seg type="verse" id="b.1TH.14.3">
      <s id="b.1TH.14.3.1">Atumin Yus wakerutmarmena nu Júiti: "Shuar aya Winin sumama pujusat tusan chikichkinkesha shuar tsanirmaashti".</s>
     </seg>
     <seg type="verse" id="b.1TH.14.5">
      <s id="b.1TH.14.5.1">Yus-shuarcha ainia nu, Yúsan nékainiachu ásar, aya ninki Enentáimtumasar aya ni ayashi wakeramunak umiktinian wakeruiniak nuwan Enentáimtuiniawai.</s>
      <s id="b.1TH.14.5.2">Atumsha Núnisrumek Túrawairap.</s>
      <s id="b.1TH.14.5.3">Antsu atumsha Atumí nuari pénker Enentáimtusrum shiir aneasrum ayastarum.</s>
     </seg>
     <seg type="verse" id="b.1TH.14.6">
      <s id="b.1TH.14.6.1">Nú arant, amesha ame yatsum anankam ni nuari yajauch awajtusaip.</s>
      <s id="b.1TH.14.6.2">Nu Túrakrumninkia ii Tímiajrumna Nútiksan Uunt Yus ti kakaram Asutiámawartatui.</s>
     </seg>
     <seg type="verse" id="b.1TH.14.7">
      <s id="b.1TH.14.7.1">Warí, Yus incha pénkercha yajauch Túratarum turamchaitji.</s>
      <s id="b.1TH.14.7.2">Antsu aya pénkerak Túratarum turamji.</s>
     </seg>
     <seg type="verse" id="b.1TH.14.8">
      <s id="b.1TH.14.8.1">Tuma asamtai shuar ju chichaman nakitiakka aentsun nakitiatsui, antsu Yúsan nakitraiti.</s>
      <s id="b.1TH.14.8.2">Tura nu Yussha ni Wakanin amaawiti tunaan Túrashtinian.</s>
     </seg>
     <seg type="verse" id="b.1TH.14.9">
      <s id="b.1TH.14.9.1">Tura yamaikia nuamtak Yus-shuar aneniastin ana nuna ti neka asakrumin aatrashtatjarme.</s>
      <s id="b.1TH.14.9.2">Warí, imia Ninki Yus atumin mai anenai ajatniun jintintramawarmatai nékarme.</s>
     </seg>
     <seg type="verse" id="b.1TH.14.10">
      <s id="b.1TH.14.10.1">Iis Nútiksarmek aneniatsrumek Ashí Masetúnianam matsatainia nujai.</s>
      <s id="b.1TH.14.10.2">Túrasha, yatsuru, Atumí anenkrattairi Nú nukap ajasti tusan, seajrume.</s>
     </seg>
     <seg type="verse" id="b.1TH.14.11">
      <s id="b.1TH.14.11.1">Yamaikia Tímiaj Nútiksarmek, yayauchin Túruinia nui wekatsuk, Chíkich shuarna pachittsuk, Atumí takatriin shiir ankant pujusrum Atumí uwejejain Takakmá pujutarum.</s>
     </seg>
     <seg type="verse" id="b.1TH.14.12">
      <s id="b.1TH.14.12.1">Atum Táasairum tusan Tájarme.</s>
      <s id="b.1TH.14.12.2">Túrakrumninkia atumniasha Chíkich shuar pénker Enentáimturmasartatui.</s>
     </seg>
     <seg type="verse" id="b.1TH.14.13">
      <s id="b.1TH.14.13.1">Yatsuru, Yus-shuarcha ni shuari jakamtai "atakka Wáinkiashtatjai" tusa ti kuntuts Enentáimainiawai.</s>
      <s id="b.1TH.14.13.2">Tuma asamtai atumsha Nútiksarmek Kúntuts Enentáimsairum tusan juna Tájarme.</s>
      <s id="b.1TH.14.13.3">Jákaru ainia nu urukawartinkit paant nekaatarum.</s>
     </seg>
     <seg type="verse" id="b.1TH.14.14">
      <s id="b.1TH.14.14.1">Jesus Jákayat nantakchamkia.</s>
      <s id="b.1TH.14.14.2">Núnisan Yus Jesusan iniantkin Niin umirkar Jákaru ainiana nunasha iniantkittiawai.</s>
      <s id="b.1TH.14.14.3">Paant nékaji nusha.</s>
     </seg>
     <seg type="verse" id="b.1TH.14.15">
      <s id="b.1TH.14.15.1">Tuma asamtai Yus-Chicham nekaprutamnia nuna atumniasha jintintiajrume.</s>
      <s id="b.1TH.14.15.2">Iisha tuke iwiaaku pujarin Kristu Táakuisha Jákaru ainia nuka ikiuakur émkishtatji.</s>
     </seg>
     <seg type="verse" id="b.1TH.14.16">
      <s id="b.1TH.14.16.1">Antsu Yus akupeakui, Yusa Suntarí uuntri untsumkui tura Yusa kachurin umpuarmatai Uunt Jesukrístu untsumuk Yus pujamunmaya tarattawai.</s>
      <s id="b.1TH.14.16.2">Nuinkia Krístunu ajasar Jákaru ainiana nu iwiarsumunmaya nantakiartatui emka.</s>
     </seg>
     <seg type="verse" id="b.1TH.14.17">
      <s id="b.1TH.14.17.1">Tura Nuyá iisha Yus-shuar tuke iwiaaku pujajnia nu Krístujai yuranminiam ajapén inkiunaikiartatji.</s>
      <s id="b.1TH.14.17.2">Nuní Ashí nayaimpiniam ii Uuntri Jesukrístujai tuke iwiaaku pujusartatji.</s>
     </seg>
     <seg type="verse" id="b.1TH.14.18">
      <s id="b.1TH.14.18.1">Tuma asamtai ju shiir chicham atumin ujakjana jujai mai Ikiakánai ajatarum.</s>
     </seg>
    </div>
    <div type="chapter" id="b.1TH.15">
     <seg type="verse" id="b.1TH.15.1">
      <s id="b.1TH.15.1.1">Túrasha, yatsuru, ni Tátintri waritin tura Warí tsawantai, nuka aatratin atsumatsrume.</s>
     </seg>
     <seg type="verse" id="b.1TH.15.2">
      <s id="b.1TH.15.2.1">Ni Tátintri Júnis átin nékarme.</s>
      <s id="b.1TH.15.2.2">Kiritniunam Kasá shuar kasamkataj tusa Tátatna nu nekaachminiaiti.</s>
      <s id="b.1TH.15.2.3">Núnisan Nákatsuk pujuiniai Uunt Kristu tsawantri jeattawai.</s>
     </seg>
     <seg type="verse" id="b.1TH.15.3">
      <s id="b.1TH.15.3.1">Ashí shuar "Pai, yamaikia ti nekas shiir pénker pujuiniaji" tu matsatainiai, aya aneachma nunka mesertin tsawant jeattawai.</s>
      <s id="b.1TH.15.3.2">Nuwa ajamtin aya aneachma jatema aintsan, nékachmanum átatui.</s>
      <s id="b.1TH.15.3.3">Túmakui pisartin penké atsuttawai.</s>
     </seg>
     <seg type="verse" id="b.1TH.15.4">
      <s id="b.1TH.15.4.1">Túrasha, yatsuru, átumka ujakmaitrume.</s>
      <s id="b.1TH.15.4.2">Nu tsawant atumsha aneara pujarmin jeattawai.</s>
      <s id="b.1TH.15.4.3">Atumsha aneara Pujá asakrumin Kasá aintsan Tarutrámashtatui.</s>
     </seg>
     <seg type="verse" id="b.1TH.15.5">
      <s id="b.1TH.15.5.1">Enta, átumka Tsáapninium Wekáa asarum Yus-shuartirmeka nékaitrume.</s>
      <s id="b.1TH.15.5.2">Iikia kiritniumianchuitji.</s>
     </seg>
     <seg type="verse" id="b.1TH.15.6">
      <s id="b.1TH.15.6.1">Nu tuma asar, Chíkich uruka Núnisrik, ii Enentáin kanartinia Núnisrik "Warí, winia itiurtawa" Tíchami.</s>
      <s id="b.1TH.15.6.2">Antsu naka Enentáimsar anearmi.</s>
     </seg>
     <seg type="verse" id="b.1TH.15.7">
      <s id="b.1TH.15.7.1">Iis, kashi kanarchatniukait.</s>
      <s id="b.1TH.15.7.2">Tura nampeena nu kashi nampeenawai.</s>
     </seg>
     <seg type="verse" id="b.1TH.15.8">
      <s id="b.1TH.15.8.1">Túrasha iikia shiir Tsáapninium wekainiaj nuka naka Enentáimprar tuke nampetsuk pujustiniaitji.</s>
      <s id="b.1TH.15.8.2">Suntar ni nemasri anankruawain tusa anear wekasatniuiti.</s>
      <s id="b.1TH.15.8.3">Tura iisha Núnisrik íwianch yajauch awajtamsaij tusar anearmi.</s>
      <s id="b.1TH.15.8.4">Yus Enentáimtusar aneetniuitji.</s>
      <s id="b.1TH.15.8.5">Tura Núnisrik iisha, ju nunkanmaya uwemprar Yúsai tuke pujustatji, tu Enentáimprar Wetái.</s>
     </seg>
     <seg type="verse" id="b.1TH.15.9">
      <s id="b.1TH.15.9.1">Páantchakait.</s>
      <s id="b.1TH.15.9.2">"Jinium wéchatniuitrume" Yus incha Túramji.</s>
      <s id="b.1TH.15.9.3">Antsu ii Uuntri Jesukrístujai uwempratniun tsankatramkaitji.</s>
     </seg>
     <seg type="verse" id="b.1TH.15.10">
      <s id="b.1TH.15.10.1">Niijiai métekrak iwiaaku ami tusa Jesukrístu iin jarutramkamiaji.</s>
      <s id="b.1TH.15.10.2">Nu tuma asamtai iisha ii ayashijiai iwiaaku pujakrisha Niijiai iwiaakji, tura ii ayashijiai Jáakrisha Niijiai tuke iwiaakji.</s>
     </seg>
     <seg type="verse" id="b.1TH.15.11">
      <s id="b.1TH.15.11.1">Tuma asamtai tuke Túrarmena Núnisrumek, shiir Enentáimtiknaisarum mai Ikiakánai ajatarum.</s>
     </seg>
     <seg type="verse" id="b.1TH.15.12">
      <s id="b.1TH.15.12.1">Yatsurú, juna seajrume.</s>
      <s id="b.1TH.15.12.2">Atumjai pujuinia Nú shuar Yúsnan takakmainiakui shiir Enentáimtustarum.</s>
      <s id="b.1TH.15.12.3">Jintintramuk chichartamainiakui umirkatarum.</s>
     </seg>
     <seg type="verse" id="b.1TH.15.13">
      <s id="b.1TH.15.13.1">Yúsnan takainia ásarmatai ti pénker Enentáimtusrum aneestarum.</s>
      <s id="b.1TH.15.13.2">Tura yajauch awajnaitsuk ti shiir nawamnaikiarum matsamsatarum.</s>
     </seg>
     <seg type="verse" id="b.1TH.15.14">
      <s id="b.1TH.15.14.1">Tura junasha seajrume, yatsuru.</s>
      <s id="b.1TH.15.14.2">Takastinian nakitiana nusha chicharkatarum.</s>
      <s id="b.1TH.15.14.3">Tura yaweena nusha ataksha Enentáimtikrarum Ikiakártarum.</s>
      <s id="b.1TH.15.14.4">Kakarmachu ana nusha Yáintarum.</s>
      <s id="b.1TH.15.14.5">Tura Ashí shuarjai kajetsuk katsuntrarum wekasatarum.</s>
     </seg>
     <seg type="verse" id="b.1TH.15.15">
      <s id="b.1TH.15.15.1">Aneartarum, yatsuru.</s>
      <s id="b.1TH.15.15.2">Chíkich yajauch Túrutmamtai amesha Nútiksamek yapajkiaip.</s>
      <s id="b.1TH.15.15.3">Antsu nuka Túrutsuk átumka mai pénker awajnai ajatarum.</s>
      <s id="b.1TH.15.15.4">Tura Nú arant, Ashí nunkanmasha Ashí shuarsha Nútiksarmek Túratarum.</s>
     </seg>
     <seg type="verse" id="b.1TH.15.16">
      <s id="b.1TH.15.16.1">Tuke shiir warasrum pujustarum.</s>
     </seg>
     <seg type="verse" id="b.1TH.15.17">
      <s id="b.1TH.15.17.1">Tuke tsawant iniaitsuk Yus áujsatarum.</s>
     </seg>
     <seg type="verse" id="b.1TH.15.18">
      <s id="b.1TH.15.18.1">Pénker pujakmesha, itiurchat pujakmesha Ashí Warí Wáiniam nuisha Yus shiir yuminsatarum.</s>
      <s id="b.1TH.15.18.2">Kristu Jesusai Yus-shuar ajasutiram nu Túratniun Yus wakerawai.</s>
     </seg>
     <seg type="verse" id="b.1TH.15.19">
      <s id="b.1TH.15.19.1">Ji ikiajniaktinia Núnisan Yusa Wakaní Enentáimin keana nuka tunaajai téenmamtikiarum ikiajniakairap.</s>
     </seg>
     <seg type="verse" id="b.1TH.15.20">
      <s id="b.1TH.15.20.1">Yus jintintrar akupkamu asa pénker chichaman etserainia nu nakitrairap.</s>
     </seg>
     <seg type="verse" id="b.1TH.15.21">
      <s id="b.1TH.15.21.1">Ashí etserkamu ana nu nekasashit tusarum nekaatarum.</s>
      <s id="b.1TH.15.21.2">Túrarum aya pénker ana nuke achiktarum.</s>
     </seg>
     <seg type="verse" id="b.1TH.15.22">
      <s id="b.1TH.15.22.1">Ashí yajauch ana nuyanka kanaktiarum.</s>
     </seg>
     <seg type="verse" id="b.1TH.15.23">
      <s id="b.1TH.15.23.1">Yuska, imiatkinchanum wekasatin amaana nu, atumin takamtsuk shiir Awajtamsartí.</s>
      <s id="b.1TH.15.23.2">Tura ii Uuntri Jesukrístu Táatsain, Atumí Wakaní Atumí enentai tura Atumí ayashisha mash métek tunaajainchu awajtamsati.</s>
     </seg>
     <seg type="verse" id="b.1TH.15.24">
      <s id="b.1TH.15.24.1">Yus atumin untsurmakmarumna nu Tímianak uminiaiti.</s>
      <s id="b.1TH.15.24.2">Nii tana nuna yawetsuk Túrattawai.</s>
     </seg>
     <seg type="verse" id="b.1TH.15.25">
      <s id="b.1TH.15.25.1">Ashí yatsurtiram winiasha Yus áujtursatarum.</s>
     </seg>
     <seg type="verse" id="b.1TH.15.26">
      <s id="b.1TH.15.26.1">Ashí Yus-shuar árum nu, amikmaaniatarum.</s>
     </seg>
     <seg type="verse" id="b.1TH.15.27">
      <s id="b.1TH.15.27.1">Winia Uuntru Jesukrístu chichamejai juna Tájarme.</s>
      <s id="b.1TH.15.27.2">Ju Papí Ashí Yus-shuar antukarti tusarum Ashí iruntramunam áujsatarum.</s>
     </seg>
     <seg type="verse" id="b.1TH.15.28">
      <s id="b.1TH.15.28.1">Ii Uuntri Jesukrístu atumin Yáinmákartí.</s>
      <s id="b.1TH.15.28.2">Nu Atí.</s>
     </seg>
    </div>
   </div>
   <div type="book" id="b.2TH">
    <div type="chapter" id="b.2TH.21">
     <seg type="verse" id="b.2TH.21.1">
      <s id="b.2TH.21.1.1">Wikia Pápruitjai.</s>
      <s id="b.2TH.21.1.2">Wisha Serpanujai tura Timiutéujai iruntran atumin Tisarúnikianmaya Yus-shuar árumna nuna ju papin aatjarme.</s>
      <s id="b.2TH.21.1.3">Atumsha ii Apari Yusna tura Uunt Jesukrístunu ajasuitrume.</s>
     </seg>
     <seg type="verse" id="b.2TH.21.2">
      <s id="b.2TH.21.2.1">Tuma asakrumin ii Aparí Yus tura ii Uuntri Jesukrístusha waitnentrama ásarmatai Yáinmakar pénker awajtamsarat tusan wakerajrume.</s>
     </seg>
     <seg type="verse" id="b.2TH.21.3">
      <s id="b.2TH.21.3.1">Yatsurú, átum pénker matsatu asakrumin iisha Yus tuke Yúminkiaji.</s>
      <s id="b.2TH.21.3.2">Atumka Yus nekas Enentáimtustin Nú Núkap nekaakrum wéarme.</s>
      <s id="b.2TH.21.3.3">Tura nuamtak aneniastincha Nú Núkap nékarme.</s>
      <s id="b.2TH.21.3.4">Nu tuma asamtai Yus yuminsatniuitji.</s>
     </seg>
     <seg type="verse" id="b.2TH.21.4">
      <s id="b.2TH.21.4.1">Atum Yus-shuar asakrumin Chíkich shuar atumin yajauch awajtamainiawai.</s>
      <s id="b.2TH.21.4.2">Tura itiurchat wainiu asarum ti Wáitiarme.</s>
      <s id="b.2TH.21.4.3">Nu tuma ain átumka katsuntearme, tuke Yus Enentáimta asarum.</s>
      <s id="b.2TH.21.4.4">Nu tuma asakrumin, iisha Yus-shuar matsatainia nuka warasar ujainiaji.</s>
     </seg>
     <seg type="verse" id="b.2TH.21.5">
      <s id="b.2TH.21.5.1">"Yusa akupeamurin pachiinkiamniaitrume" Yus Túramprume.</s>
      <s id="b.2TH.21.5.2">Nui pachiinkiataj tau asarum ju nunkanam Wáitiarme.</s>
      <s id="b.2TH.21.5.3">Tura Wáitiakrumsha nuna nankaamas iwiarnaruitrume nui pachiinkiatin.</s>
      <s id="b.2TH.21.5.4">Kame Nújainkia Yus atumin achirmak pénker Túraiti, nuka Páantaiti.</s>
     </seg>
     <seg type="verse" id="b.2TH.21.6">
      <s id="b.2TH.21.6.1">Núnisan atumin Wáitkiarmainia nunasha Yus Tímiatrusan Wáitkiasartincha nekas pénkeraiti.</s>
     </seg>
     <seg type="verse" id="b.2TH.21.7">
      <s id="b.2TH.21.7.1">Tura Wáitiarmena nusha Yus iijiaisha ayamtikramprartin pénkeraiti.</s>
      <s id="b.2TH.21.7.2">Ii Uuntri Jesukrístu ji keana ímianisan kakaram suntarijiai nayaimpinmaya tara wantinkiamtai, nu tsawantai Yus ayampratniun suramsartatji.</s>
     </seg>
     <seg type="verse" id="b.2TH.21.8">
      <s id="b.2TH.21.8.1">Tura Nú tsawantaisha Yúsan nékainiatsna Núnaka ii Uuntri Jesukrístu ti Asutiátajtsa Tátatui.</s>
     </seg>
     <seg type="verse" id="b.2TH.21.9">
      <s id="b.2TH.21.9.1">Taa, nincha menkakatniunam akupkartatui.</s>
      <s id="b.2TH.21.9.2">Chichaak "Wi pujajna Juyá akupeajrume" Títiatui.</s>
      <s id="b.2TH.21.9.3">Tura winia ti kakarmar atsana nui akupeajrume, átum winia umirtukcha asakrumin" niin tiartatui.</s>
     </seg>
     <seg type="verse" id="b.2TH.21.10">
      <s id="b.2TH.21.10.1">Kame Uunt Jesukrístu Tátin tsawantri jeamtai, ni shuari, ni Enentái pénker awajsaru ainia nu, ni Náarin shiir pachisartatui.</s>
      <s id="b.2TH.21.10.2">Tura Yúsan umikiaru ásar, ti shiir Enentáimsar Jesukrístun iisartatui.</s>
      <s id="b.2TH.21.10.3">Ii ujakmajrumna nu antukrum umirka asarum atumsha nui pachiinkiattarme.</s>
     </seg>
     <seg type="verse" id="b.2TH.21.11">
      <s id="b.2TH.21.11.1">Nu tuma asamtai ii Yusrin atumin tuke áujtajrume.</s>
      <s id="b.2TH.21.11.2">Yus atumin achirmakuitrume.</s>
      <s id="b.2TH.21.11.3">Nuinkia Yuska Atumí Enentáin takas Nii wakera nujai métek awajtamsati, taji.</s>
      <s id="b.2TH.21.11.4">Yus umirka asarum pénker wekasataj tusarum wakerarme.</s>
      <s id="b.2TH.21.11.5">Túrarum Yus Enentáimtusrum pénker Túratin wakerarme.</s>
      <s id="b.2TH.21.11.6">Tura wakerarmena nu umiktin Yuska ni kakarmarijiai Yáintí, tu áujtaji.</s>
     </seg>
     <seg type="verse" id="b.2TH.21.12">
      <s id="b.2TH.21.12.1">Atum pénker wekasa asakrumin Chíkich shuarsha ii Uuntri Jesukrístu Náarin nankaamantu Enentáimtusartatui.</s>
      <s id="b.2TH.21.12.2">Nusha auka ii Yusri tura ii Uuntri Jesukrístu Waitnentáimturmasar pénker wekasatniun Yáinmakui Túrarme.</s>
      <s id="b.2TH.21.12.3">Túramtai Chíkich shuar shiir Enentáimturmasartatui.</s>
     </seg>
    </div>
    <div type="chapter" id="b.2TH.22">
     <seg type="verse" id="b.2TH.22.1">
      <s id="b.2TH.22.1.1">Tura, yatsuru, ii Uuntri Jesukrístu Tátatna nuna tura Niijiai inkiunaiktatjinia nunasha ujaktinian wakerajrume.</s>
     </seg>
     <seg type="verse" id="b.2TH.22.2">
      <s id="b.2TH.22.2.1">Chíkich shuar anankramawar "Uunt Jesukrístu tsawantri jeayi" tu ujatmaktaj tusar wakeruiniawai.</s>
      <s id="b.2TH.22.2.2">"Iimiarmaj nujai nékajai" turamainiakuisha, "Chícham étserman antukmaj nujai nékajai" turamainiakuisha, tura "Papru Papí aarmari nuna takui nékajai" turamainiakuisha, Páchim Enentáimprairap.</s>
      <s id="b.2TH.22.2.3">Tura sapijmiakairap tusan seajrume.</s>
     </seg>
     <seg type="verse" id="b.2TH.22.3">
      <s id="b.2TH.22.3.1">Penké anannawairap.</s>
      <s id="b.2TH.22.3.2">Nekaatarum.</s>
      <s id="b.2TH.22.3.3">Nu tsawant jeatsain Yúsnumia kanaktin átatui.</s>
      <s id="b.2TH.22.3.4">Tura Nú arant, Tuke Tunaarintin, emesnartatna nu wantinkiattawai.</s>
     </seg>
     <seg type="verse" id="b.2TH.22.4">
      <s id="b.2TH.22.4.1">Niisha aya Wíniak Enentáimtursarat tusa wakerak, ántar-yusnasha tura nekas Yúsnasha shuar tikishmatrarain tusa ti nakitrattawai.</s>
      <s id="b.2TH.22.4.2">Ninki ti nankaamantu Enentáimtumas, Yusa nuke ajas, Uunt Yusa Jeen Wayáa pujustatui.</s>
      <s id="b.2TH.22.4.3">"Júiti Yus" shuar turutiarat tusa mash Túrittiawai.</s>
     </seg>
     <seg type="verse" id="b.2TH.22.5">
      <s id="b.2TH.22.5.1">Yatsurtiram, wi atumjai pujakun nuna Ashí ujakmajrume. ṡNuka kajinmakniurmek?</s>
     </seg>
     <seg type="verse" id="b.2TH.22.6">
      <s id="b.2TH.22.6.1">Yámaikikia, ni tsawantri jeatsain, Tuke Tunaarintin wantinkiain tusa surimia nu nékarme.</s>
     </seg>
     <seg type="verse" id="b.2TH.22.7">
      <s id="b.2TH.22.7.1">Tunaasha yamaisha awai, tura paantcha.</s>
      <s id="b.2TH.22.7.2">Túrasha tunaan surimia nu juramkitniuk taasai nu tunaaka paant átin.</s>
     </seg>
     <seg type="verse" id="b.2TH.22.8">
      <s id="b.2TH.22.8.1">Nuinkia nu Tuke Tunaarintin wantinkiattawai.</s>
      <s id="b.2TH.22.8.2">Tura Uunt Jesus ni wenejai Umpuí aun Máattawai.</s>
      <s id="b.2TH.22.8.3">Tara ni wincharijiai nuna amuktatui.</s>
     </seg>
     <seg type="verse" id="b.2TH.22.9">
      <s id="b.2TH.22.9.1">Nu Tuke Tunaarintin, iwianchi uuntri Satanás akupkam Tátatui.</s>
      <s id="b.2TH.22.9.2">Ni kakarmari iniakmastaj tusa, aentsti Túrachminian Túrak anankawartatui.</s>
     </seg>
     <seg type="verse" id="b.2TH.22.10">
      <s id="b.2TH.22.10.1">Jinium wémin ainia Nú shuaran Ashí Tunáa ana nujai anankawartatui.</s>
      <s id="b.2TH.22.10.2">Nu shuar Yus-Chichaman nekas ana Núnaka nakitraru ásar uwemprachmin ainiawai.</s>
     </seg>
     <seg type="verse" id="b.2TH.22.11">
      <s id="b.2TH.22.11.1">Iis, nekas ana nuna nakitia ásarmatai, ti ananmamawar wait-chichaman umirkarat tusa Yuska tsankatkattawai.</s>
     </seg>
     <seg type="verse" id="b.2TH.22.12">
      <s id="b.2TH.22.12.1">Warí, niisha ni tunaarin wararainiak, nekas ana nuna nakitraru ásarmatai, Yuska "jinium wétatrume" tiartatui nuna.</s>
     </seg>
     <seg type="verse" id="b.2TH.22.13">
      <s id="b.2TH.22.13.1">Tura, yatsuru, Uunt Jesus aneamu árumna nu, iisha atumin Enentáimtusar ii Yusri yuminsaji.</s>
      <s id="b.2TH.22.13.2">Atum nekas ana nuka umikiurme.</s>
      <s id="b.2TH.22.13.3">Tuma asakrumin Yusa Wakaní Atumí Enentáin pénker awajtamsaitrume.</s>
      <s id="b.2TH.22.13.4">Nu tuma asamtai Yámankamtaikniumia Yuska "átum uwempramniaitrume" Túramprume.</s>
     </seg>
     <seg type="verse" id="b.2TH.22.14">
      <s id="b.2TH.22.14.1">Nu Túrunat tusa Yus wakerutmarme.</s>
      <s id="b.2TH.22.14.2">Krístujai Uwempratin Chicham ii ujakjinia nujai Yus untsurmakmarme.</s>
      <s id="b.2TH.22.14.3">II Uuntri Jesukrístu ti penker pujana nui pachiinkiamniuram tusan ujakmajrume, Nú chichaman.</s>
     </seg>
     <seg type="verse" id="b.2TH.22.15">
      <s id="b.2TH.22.15.1">Wátsek, yatsuru, Yusjai katsuartarum.</s>
      <s id="b.2TH.22.15.2">Yus-Chicham etserkamu antukurmena nu, tura wisha aaran akuptukjarmena nusha kajinmatkiirap.</s>
     </seg>
     <seg type="verse" id="b.2TH.22.16">
      <s id="b.2TH.22.16.1">Ii Uuntri Jesukrístusha tura ii Apari Yussha ti penker ásar incha anenmatsjik.</s>
      <s id="b.2TH.22.16.2">Tura waitnentrama ásar incha shiir Enentáimtikramji.</s>
      <s id="b.2TH.22.16.3">Tura Nú nankaamas ii tuke pénker pujustinian ikiurtamsaitji.</s>
     </seg>
     <seg type="verse" id="b.2TH.22.17">
      <s id="b.2TH.22.17.1">Nu tuma asamtai, pénker chichastarum tusa, tura pénker takastarum tusa Jesukrístuka shiir Enentáimtikramar Ikiakátmarartí.</s>
     </seg>
    </div>
    <div type="chapter" id="b.2TH.23">
     <seg type="verse" id="b.2TH.23.1">
      <s id="b.2TH.23.1.1">Nuyá, Yatsurú, Yusa chichame shiir Pampartí tusarum Yus áujtursatarum.</s>
      <s id="b.2TH.23.1.2">Atum Yus-Chicham wakerukmarmena aintsan Ashí nunkanam Wakerukartí tusarum Yus seatarum.</s>
     </seg>
     <seg type="verse" id="b.2TH.23.2">
      <s id="b.2TH.23.2.1">Tura yajauch shuar, pénker ana nuna ti nakitiainia nu, incha yajauch Awajtamsachartí tusarum Yus áujkartustarum.</s>
      <s id="b.2TH.23.2.2">Kame Chíkich aents Yúsan umirkacharu ainiawai.</s>
     </seg>
     <seg type="verse" id="b.2TH.23.3">
      <s id="b.2TH.23.3.1">Túrasha Uunt Jesusak atumin iniaitsuk Wáitmaktatrume.</s>
      <s id="b.2TH.23.3.2">Tura atumin Ikiakátmartatrume.</s>
      <s id="b.2TH.23.3.3">Tura íwianch anankramataj takui Kíishturmaktatrume.</s>
     </seg>
     <seg type="verse" id="b.2TH.23.4">
      <s id="b.2TH.23.4.1">Kame Yus atumin yainmaktatrume, taji.</s>
      <s id="b.2TH.23.4.2">Ii Tájinia nu Yamái Umíarme.</s>
      <s id="b.2TH.23.4.3">Tura tuke umirkattarme.</s>
      <s id="b.2TH.23.4.4">Nusha nekaar shiir Enentáimji.</s>
     </seg>
     <seg type="verse" id="b.2TH.23.5">
      <s id="b.2TH.23.5.1">Uunt Yus Yainmakartí ni anenkrattairin nekaatniun.</s>
      <s id="b.2TH.23.5.2">Kristu itiurchatan katsuntramia Núnisan atumniasha katsuntratniun Yus Yainmaktí.</s>
     </seg>
     <seg type="verse" id="b.2TH.23.6">
      <s id="b.2TH.23.6.1">Yatsurtiram, antuktarum.</s>
      <s id="b.2TH.23.6.2">Ii Uuntri Jesukrístu chichamejai ju taji: "Nuyá Yus-shuar wi jintintramun nakitiak aya wékana nu ikiuktiarum."</s>
     </seg>
     <seg type="verse" id="b.2TH.23.8">
      <s id="b.2TH.23.8.1">Ii Túrajnia Núnisrumek Túratin nékarme.</s>
      <s id="b.2TH.23.8.2">Júiti: atumjai pujusmaj nui tuke takakmasmiaji.</s>
      <s id="b.2TH.23.8.3">Atumí yurumkari iisha akikmakar yurummiaji.</s>
      <s id="b.2TH.23.8.4">Atumjai itiurchat áchatí tusar tsawaisha Káshisha tuke takakmasmiaji.</s>
     </seg>
     <seg type="verse" id="b.2TH.23.9">
      <s id="b.2TH.23.9.1">Kame iisha, Kristu akatramu asar "Yáintkiatarum" Tíminiuji; Túrasha nu Tútsuk, ii Túrajnia Núnisrumek Túratin nekaatarum tusar, iisha tuke tsawant takaamiaji.</s>
     </seg>
     <seg type="verse" id="b.2TH.23.10">
      <s id="b.2TH.23.10.1">Warí, atumjai pujumiaj nui "Takastinian nakitiana nuka Yurumáshti" Tíchamkaj~i.</s>
     </seg>
     <seg type="verse" id="b.2TH.23.11">
      <s id="b.2TH.23.11.1">Iis, atumiinia Weeá, Nánkamas Enentáimiainiak tura Nánkamas Túruiniak penké takatsuk pujuiniawai, Túramainiaji.</s>
     </seg>
     <seg type="verse" id="b.2TH.23.12">
      <s id="b.2TH.23.12.1">Nú Shuáran ii Uuntri Jesukrístu chichamejai "Tákamtak shiir Takakmasartí" tajai.</s>
     </seg>
     <seg type="verse" id="b.2TH.23.13">
      <s id="b.2TH.23.13.1">Yatsurtiram, yawetsuk shiir Túratarum.</s>
     </seg>
     <seg type="verse" id="b.2TH.23.14">
      <s id="b.2TH.23.14.1">Ju papinium ii Tájinia nuna, shuar umiktinian nakitiakuinkia "umichuiti" Tákuram, ni natsarat tusarum ikiuktiarum.</s>
     </seg>
     <seg type="verse" id="b.2TH.23.15">
      <s id="b.2TH.23.15.1">Túrasha "Yus-shuara nemasrinti" tiip.</s>
      <s id="b.2TH.23.15.2">Ayatik jintintrata, tura Yúsai Enentáimtikrata, ame nekas yatsumea aitkiasmek.</s>
     </seg>
     <seg type="verse" id="b.2TH.23.16">
      <s id="b.2TH.23.16.1">Uunt Yuska, imiatkichu Enentái susamniaiti.</s>
      <s id="b.2TH.23.16.2">Jú Yus, itiurchatnum pujarminin atumin tuke imiatkichu Enentáimtikramsarti.</s>
      <s id="b.2TH.23.16.3">Uunt Yuska atumin pujurtamsarti, tajai.</s>
     </seg>
     <seg type="verse" id="b.2TH.23.17">
      <s id="b.2TH.23.17.1">Jui wi Papru juna aajai.</s>
      <s id="b.2TH.23.17.2">Wi papin akupeaj nui Júnisnak winia Náarun aaran apujeajai, Wíniaiti tusan.</s>
     </seg>
     <seg type="verse" id="b.2TH.23.18">
      <s id="b.2TH.23.18.1">Ii Uuntri Jesukrístu atumin Ashí yainmakarat tusan wakerajrume.</s>
      <s id="b.2TH.23.18.2">Nu Atí.</s>
     </seg>
    </div>
   </div>
   <div type="book" id="b.1TI">
    <div type="chapter" id="b.1TI.11">
     <seg type="verse" id="b.1TI.11.1">
      <s id="b.1TI.11.1.1">Wi Papru Jesukrístu akatramurintjai.</s>
      <s id="b.1TI.11.1.2">Iin uwemtikkiartin Yussha tura ii Uuntri Jesukrístusha winia akuptuku ainiawai.</s>
      <s id="b.1TI.11.1.3">Jesukrístujai métek ti shiir ajastai tusar Nákaji.</s>
     </seg>
     <seg type="verse" id="b.1TI.11.2">
      <s id="b.1TI.11.2.1">Timiutéu, ju papin aateajme.</s>
      <s id="b.1TI.11.2.2">Wi ujakam Yus-shuar ajasu asam nekas winia uchirua ainkiaitme.</s>
      <s id="b.1TI.11.2.3">Tuma asakmin Yus Apasha tura ii Uuntri Jesukrístusha ti anenma ásar waitnentramainiak imiatkinchanum ti shiir pujustinian yainmakarti.</s>
     </seg>
     <seg type="verse" id="b.1TI.11.3">
      <s id="b.1TI.11.3.1">Masetúnia nunkanam wéakun "Ipisiu péprunam pujuuta" timiaj Núnisnak Tájame.</s>
      <s id="b.1TI.11.3.2">Shuar nui wait-chichaman jintin ainia nu suritkiarta.</s>
     </seg>
     <seg type="verse" id="b.1TI.11.4">
      <s id="b.1TI.11.4.1">Niisha Israer-shuara weatrin áujmatsamunak tura ni weatri naari ti Untsurí irurtinniak Yus-Chichamjai nankaamas Enentáimtuiniawai.</s>
      <s id="b.1TI.11.4.2">Nunak áujmatsar tuke ántar tuiniawai.</s>
      <s id="b.1TI.11.4.3">Nu Túramuka Yus Enentáimtusar Niin shiir umirkatniun Yáinmatsji.</s>
      <s id="b.1TI.11.4.4">Tuma asamtai nusha Surítkiatá.</s>
     </seg>
     <seg type="verse" id="b.1TI.11.5">
      <s id="b.1TI.11.5.1">Yus-shuar tuke Enentáijiai Yúsan shiir Enentáimtusar tura Tunáa Túrutsuk aya pénkera nuna wakerukar anenkartin ajastin ainiawai.</s>
      <s id="b.1TI.11.5.2">Núnisan pénker ajasat tusar Yus-Chicham étsereaji.</s>
     </seg>
     <seg type="verse" id="b.1TI.11.6">
      <s id="b.1TI.11.6.1">Chíkich shuar juna iniaisar ántar chichaman áujmatainiawai.</s>
     </seg>
     <seg type="verse" id="b.1TI.11.7">
      <s id="b.1TI.11.7.1">Yúsnan nékachiat "jintinniuitjai" tuiniawai.</s>
      <s id="b.1TI.11.7.2">Tura unuiniainia nuna nékainiatsui.</s>
     </seg>
     <seg type="verse" id="b.1TI.11.8">
      <s id="b.1TI.11.8.1">Yus wakeramun nekaatin tura tunaan suritkiatin akupkamuka nekas pénkeraiti.</s>
      <s id="b.1TI.11.8.2">Nu paant nékaji.</s>
     </seg>
     <seg type="verse" id="b.1TI.11.9">
      <s id="b.1TI.11.9.1">Kame akupniuka pénker shuaran itit awajsatniun akupenatsui.</s>
      <s id="b.1TI.11.9.2">Antsu yajauch shuar juna Túrin ainia nuna itit awajsatniun akupenawai: Tunáa shuarnasha, umichuncha, Yúsnasha tura Ashí Yúsnancha nakitiainia nunasha, Aparín Máinniasha, Nukurín Máinniasha, kame mankartinniasha,</s>
     </seg>
     <seg type="verse" id="b.1TI.11.10">
      <s id="b.1TI.11.10.1">nuwancha tura aishmannasha tsanirma ainia nunasha, shuaran kasamak juu ainia nunasha, Wáitrinniasha, tsanumniuncha, Ashí nuna itit awajsatniun akupenawai.</s>
      <s id="b.1TI.11.10.2">Kame Ashí pénkercha nuna iwiaratniun akupenawai.</s>
     </seg>
     <seg type="verse" id="b.1TI.11.11">
      <s id="b.1TI.11.11.1">Núnisan tawai ti shiir uwempratin chicham Yus suramsamajnia nu.</s>
      <s id="b.1TI.11.11.2">Nu chichamnaka etserkatniun Yus pénker asa tsankatrukuiti.</s>
     </seg>
     <seg type="verse" id="b.1TI.11.12">
      <s id="b.1TI.11.12.1">Ii Uuntri Jesukrístu shiir Enentáimturu asa Níiniun etserturkat tusa kakarman surusuiti.</s>
      <s id="b.1TI.11.12.2">Túruta asamtai Yúminkiajai.</s>
     </seg>
     <seg type="verse" id="b.1TI.11.13">
      <s id="b.1TI.11.13.1">Wi Yúsan Imiá yajauch chicharniuyajai.</s>
      <s id="b.1TI.11.13.2">Yus-shuarnasha aintrarmiajai.</s>
      <s id="b.1TI.11.13.3">Yusnasha katsekniuyajai.</s>
      <s id="b.1TI.11.13.4">Túrin ain Yus winia waitnentrurmiayi.</s>
      <s id="b.1TI.11.13.5">Kame Jesuska Yus Anaikiamun nékachu asan wi Túramu yajauchiiti tu Enentáimchauyajai.</s>
     </seg>
     <seg type="verse" id="b.1TI.11.14">
      <s id="b.1TI.11.14.1">Tura ii Uuntri Jesukrístu ti nekas waitnentrurmiayi.</s>
      <s id="b.1TI.11.14.2">Tura Jesukrístujai tsaninkia pujakui Yus nekas Enentáimtustinniasha tura anenkartin ajastinniasha surusuiti.</s>
     </seg>
     <seg type="verse" id="b.1TI.11.15">
      <s id="b.1TI.11.15.1">Ju chicham ti nekasaiti.</s>
      <s id="b.1TI.11.15.2">Tunáa Shuáran uwemtikrataj tusa Jesukrístu ju nunkanam taramiayi.</s>
      <s id="b.1TI.11.15.3">Nunasha Ashí shuar nekaatin ainiawai.</s>
      <s id="b.1TI.11.15.4">Tura wikia Ashí shuarjai nankaamas Tunáan Túriniaitjai.</s>
     </seg>
     <seg type="verse" id="b.1TI.11.16">
      <s id="b.1TI.11.16.1">Ti Tunáa ain Jesukrístu ti anenkartin ana nu paant nekanati tusa Yus winia waitnentrurmiayi Tuma asamtai Chíkich shuar, wijiai métek, Yúsan nekas Enentáimtusar Niijiai tuke iwiaaku pujusartatui.</s>
     </seg>
     <seg type="verse" id="b.1TI.11.17">
      <s id="b.1TI.11.17.1">Yus tuke jacha asa tuke iniaitsuk akupniuiti.</s>
      <s id="b.1TI.11.17.2">Wáinchataitiat Imiá nankaamas nékaiti. imia Ninki Yúsaiti.</s>
      <s id="b.1TI.11.17.3">Tuma asamtai imia Ninki tuke iniaitsuk ti shiir awajsatniuiti.</s>
      <s id="b.1TI.11.17.4">Núnisan tuke Atí.</s>
     </seg>
     <seg type="verse" id="b.1TI.11.18">
      <s id="b.1TI.11.18.1">Uchiru, Timiutéu, Yáunchuya Yus-shuar ámin "Ju shuar pénkeran Túrattawai" Túramarmia Nútiksam yamaikia kakaram Ajástá.</s>
      <s id="b.1TI.11.18.2">Nii timia Enentáimsam suntara aintsam Yúsna kakaram takastin asumprurta.</s>
      <s id="b.1TI.11.18.3">Nuna Tájame.</s>
      <s id="b.1TI.11.18.4">Tura Yus tuke nekas Enentáimtusam tura tunaan Túrawaij tusam anearam Túrata.</s>
     </seg>
     <seg type="verse" id="b.1TI.11.19">
      <s id="b.1TI.11.19.1">Chíkich shuar tunaajai anearcharu ásar Yúsan ikiukiarmai.</s>
     </seg>
     <seg type="verse" id="b.1TI.11.20">
      <s id="b.1TI.11.20.1">Iminíusha tura Arejántrusha Núnisan Yúsan ikiukiarmatai uunt iwianchnium surukarmajai.</s>
      <s id="b.1TI.11.20.2">Nujai Yúsan ti yajauch chicharsacharat tusan Túraitjai.</s>
     </seg>
    </div>
    <div type="chapter" id="b.1TI.12">
     <seg type="verse" id="b.1TI.12.1">
      <s id="b.1TI.12.1.1">Wátsek, emka seajrume Yus áujeakum Yus yuminsam Ashí shuar yainkiat tusam áujtusarta.</s>
     </seg>
     <seg type="verse" id="b.1TI.12.2">
      <s id="b.1TI.12.2.1">Imiatkinchanum pujusar Yusjaisha tura aentsjaisha shiir Túratai tusar tura Ashí akupin ainia nusha pénker akupkarat tusar Yus áujtustiniaitji.</s>
     </seg>
     <seg type="verse" id="b.1TI.12.3">
      <s id="b.1TI.12.3.1">Aitkiasar seatin pénker asamtai, uwemtikramajnia Nú Yus wakerawai.</s>
     </seg>
     <seg type="verse" id="b.1TI.12.4">
      <s id="b.1TI.12.4.1">Ashí shuar nekas chichaman nekaawar uwemprarat tusar wakerawai Yus.</s>
     </seg>
     <seg type="verse" id="b.1TI.12.5">
      <s id="b.1TI.12.5.1">Aya chikichik Yus awai.</s>
      <s id="b.1TI.12.5.2">Tura Jesukrístu aents ajas Yusjai aentsun nawamnaimtikiartiniaiti.</s>
     </seg>
     <seg type="verse" id="b.1TI.12.6">
      <s id="b.1TI.12.6.1">Ashí shuara tunaarin akikmatkataj tusa Jákatniunam Jesukrístu surumakmiayi.</s>
      <s id="b.1TI.12.6.2">Tura tsawant jeamtai nu chicham Ashí shuarnum etsernaktiniuyi.</s>
     </seg>
     <seg type="verse" id="b.1TI.12.7">
      <s id="b.1TI.12.7.1">Nuna Túratniun Yus winia akatar akuptukuiti.</s>
      <s id="b.1TI.12.7.2">Israer-shuarcha nekas chichaman Enentáimtusarti tusa Yus akuptukmiayi.</s>
      <s id="b.1TI.12.7.3">Krístunu asan Wáitrutsuk nekas tajai.</s>
     </seg>
     <seg type="verse" id="b.1TI.12.8">
      <s id="b.1TI.12.8.1">Nu asamtai aishmankka kajetsuk yajauch tunaitsuk antsu pénker Enentáijiai uweje takuiniar Yúsan áujsarti.</s>
     </seg>
     <seg type="verse" id="b.1TI.12.10">
      <s id="b.1TI.12.10.1">Núnisan Núwaka iwiarmamuk nekasmiancha pénker Enentáijiai entsararti.</s>
      <s id="b.1TI.12.10.2">Chíkich shuar nu nuwan iis temashmarmarincha, Sháukríncha, kurimkiamuncha, iwiarmampramurincha Núnaka Enentáimtutsuk antsu ni pénker Túrunamun Enentáimtusarti.</s>
      <s id="b.1TI.12.10.3">Núnisan áchatniukait nuwa Yús-shuar ainia nujai.</s>
      <s id="b.1TI.12.10.4">Ni pénker Túramujai nekas shiir awajmamsashtinkiait.</s>
     </seg>
     <seg type="verse" id="b.1TI.12.11">
      <s id="b.1TI.12.11.1">Núwaka takamtak pujusar umiiniak unuimiararti.</s>
     </seg>
     <seg type="verse" id="b.1TI.12.12">
      <s id="b.1TI.12.12.1">Nuwanka Ashí iruntramunam unuiniartinniasha tura ni aishrin akupkatniuncha suritiajai.</s>
      <s id="b.1TI.12.12.2">Antsu takamtak pujustiniaiti.</s>
     </seg>
     <seg type="verse" id="b.1TI.12.13">
      <s id="b.1TI.12.13.1">Yus emka aishmankan Atankan najanamiayi.</s>
      <s id="b.1TI.12.13.2">Nuyá nuwan Epan najanamiayi.</s>
     </seg>
     <seg type="verse" id="b.1TI.12.14">
      <s id="b.1TI.12.14.1">Tura Yus timian umirkach Atanka anannachmiayi.</s>
      <s id="b.1TI.12.14.2">Antsu Epa ananna asa tunaan Túramiayi.</s>
     </seg>
     <seg type="verse" id="b.1TI.12.15">
      <s id="b.1TI.12.15.1">Túmaitiat jurertin asa, emesnartinniumia uwempraiti.</s>
      <s id="b.1TI.12.15.2">Tura Yúsan nekas Enentáimtak anenkartiniaitiuk tura esetar Enentáimiuk pénker wekasatniuiti.</s>
     </seg>
    </div>
    <div type="chapter" id="b.1TI.13">
     <seg type="verse" id="b.1TI.13.1">
      <s id="b.1TI.13.1.1">Shuar Yus-shuaran Wáinkiatniun wakerakka pénker takatan achikiuiti.</s>
      <s id="b.1TI.13.1.2">Nuka nekasaiti.</s>
     </seg>
     <seg type="verse" id="b.1TI.13.2">
      <s id="b.1TI.13.2.1">Tura Yus-shuaran Wáinin ajastinian wakerakka Chíkich shuar niin yajauch áujmattsachmin átiniaiti.</s>
      <s id="b.1TI.13.2.2">Nuwá apatka áchatniuiti.</s>
      <s id="b.1TI.13.2.3">Niisha pénker esetar Enentáimin naka wekasatniuiti.</s>
      <s id="b.1TI.13.2.4">Iraran ni jeen ti shiir itiaatniuiti.</s>
      <s id="b.1TI.13.2.5">Pénker jintinkratin átiniaiti.</s>
     </seg>
     <seg type="verse" id="b.1TI.13.3">
      <s id="b.1TI.13.3.1">Nampechusha tura suiir Enentáimtichusha átiniaiti.</s>
      <s id="b.1TI.13.3.2">Aya Kuítian ikiaunkatniun Enentáimtuschatniuiti.</s>
      <s id="b.1TI.13.3.3">Antsu tsanka átiniaiti.</s>
      <s id="b.1TI.13.3.4">Kajechusha átiniaiti.</s>
      <s id="b.1TI.13.3.5">Chikichnancha wakerutkashtiniaiti.</s>
     </seg>
     <seg type="verse" id="b.1TI.13.4">
      <s id="b.1TI.13.4.1">Ni shuarin shiir akupeakui ni Uchirísha umin tura shiir awajkartin ártiniaiti.</s>
     </seg>
     <seg type="verse" id="b.1TI.13.5">
      <s id="b.1TI.13.5.1">Kame ni shuarin akupkachminiaitkiunka ṡitiurak Yus-shuaran Wáinkiat?</s>
     </seg>
     <seg type="verse" id="b.1TI.13.6">
      <s id="b.1TI.13.6.1">Yus-shuaran Wáinniuka yama Yus-shuar ajasu áchatniuiti.</s>
      <s id="b.1TI.13.6.2">Túmaitkiunka ti nankaamantu Enentáimtumak iwianchjai métek tunaan Túrak sumamattawai.</s>
     </seg>
     <seg type="verse" id="b.1TI.13.7">
      <s id="b.1TI.13.7.1">Yus-shuarchasha niin shiir Enentáimtustin ainiawai.</s>
      <s id="b.1TI.13.7.2">Núnischaitkiuinkia niin yajauch chicharainiakui íwianch Wárik tunaanum ajuartatui.</s>
     </seg>
     <seg type="verse" id="b.1TI.13.8">
      <s id="b.1TI.13.8.1">Núnisan Yus-shuaran yaincha pénker asamtai Ashí shuar niin shiir Enentáimtustin ainiawai.</s>
      <s id="b.1TI.13.8.2">Nii tana nuna Tímatrusan umin átiniaiti.</s>
      <s id="b.1TI.13.8.3">Nampechu átiniaiti.</s>
      <s id="b.1TI.13.8.4">Aya Kuítian ikiaunkatniun Enentáimtuschatniuiti.</s>
     </seg>
     <seg type="verse" id="b.1TI.13.9">
      <s id="b.1TI.13.9.1">Yúsnan ti penker nekaatniuiti.</s>
      <s id="b.1TI.13.9.2">Tura esetar Enentáimsatniuiti.</s>
     </seg>
     <seg type="verse" id="b.1TI.13.10">
      <s id="b.1TI.13.10.1">Emka pénker iistiniaiti Nuyá pénker wekaakka Yus-shuaran yain átiniaiti.</s>
     </seg>
     <seg type="verse" id="b.1TI.13.11">
      <s id="b.1TI.13.11.1">Nuwasha pénker asamtai Ashí shuarsha niin shiir Enentáimtustin ainiawai.</s>
      <s id="b.1TI.13.11.2">Tsanumniuchu antsu esetar Enentáimiar nii chichaa ímiatrusan umin átiniaiti.</s>
     </seg>
     <seg type="verse" id="b.1TI.13.12">
      <s id="b.1TI.13.12.1">Yus-shuaran yainkia nuwan apatkachu átiniaiti.</s>
      <s id="b.1TI.13.12.2">Tura ni Uchiríncha ni shuarincha Ashí shiir akupin átiniaiti.</s>
     </seg>
     <seg type="verse" id="b.1TI.13.13">
      <s id="b.1TI.13.13.1">Yus-shuaran yayak nekas pénker takaakka shiir Enentáimtusmin asa Páchitsuk Kristu Jesus Enentáimtamun arantsuk etserkamniaiti.</s>
     </seg>
     <seg type="verse" id="b.1TI.13.15">
      <s id="b.1TI.13.15.1">Wárik iitniun wakerajme.</s>
      <s id="b.1TI.13.15.2">Túmaitiatnak sétaknasha Yus-shuarjai takastin nekaak tusan juna aatjame.</s>
      <s id="b.1TI.13.15.3">Ashí Yus-shuar, iwiaaku Yusna ainia nu, nekas chichaman tuke emetawar akasmatainiawai.</s>
     </seg>
     <seg type="verse" id="b.1TI.13.16">
      <s id="b.1TI.13.16.1">Maa, Imiá nekasaiti, Yus iwiainturmakma Ashí nankaamas ti penkeraiti.</s>
      <s id="b.1TI.13.16.2">Tura Júiti: Yuska aents ajas Jú nunkanam paant wantinkiamiayi.</s>
      <s id="b.1TI.13.16.3">Yus Wakancha "ti shiiraiti" Niin Tímiayi.</s>
      <s id="b.1TI.13.16.4">Yusa suntarisha Niin Wáinkiarmiayi.</s>
      <s id="b.1TI.13.16.5">Ashí nunkanam nu etsernakmiayi.</s>
      <s id="b.1TI.13.16.6">Túramtai Ashí nunkanmaya shuar umirkarmiayi.</s>
      <s id="b.1TI.13.16.7">Tura nayaimpiniam waketkimiayi.</s>
     </seg>
    </div>
    <div type="chapter" id="b.1TI.14">
     <seg type="verse" id="b.1TI.14.1">
      <s id="b.1TI.14.1.1">Yusa Wakani ti paant tawai, amuukatin tsawant jeaakui Untsurí aents Yus Enentáimtustinian iniaisar antsu yajauch wakanin nemarsar íwianch Jintíamun anturkartatui.</s>
     </seg>
     <seg type="verse" id="b.1TI.14.2">
      <s id="b.1TI.14.2.1">Yajauch shuaran anturkartatui.</s>
      <s id="b.1TI.14.2.2">Nu shuar ni Enentái Narúa ainin ásar ni Tunáa Túramun penké Enentáimtichu ainiawai.</s>
      <s id="b.1TI.14.2.3">Tuma asa shiir chichainiayatan Wáitrin ainiawai.</s>
     </seg>
     <seg type="verse" id="b.1TI.14.3">
      <s id="b.1TI.14.3.1">Nu shuar nuatnaikiatniun suritiainiawai.</s>
      <s id="b.1TI.14.3.2">Núnisan Chíkich Chíkich yurumak Yúatniuncha suritiainiawai.</s>
      <s id="b.1TI.14.3.3">Warí, Yus Ashí yurumkan najana asamtai Yus-shuar nekas chichaman nékainia ásar Yúsan yuminsar Páchitsuk Yuámin ainiawai.</s>
     </seg>
     <seg type="verse" id="b.1TI.14.4">
      <s id="b.1TI.14.4.1">Ashí Yus najanamu pénker asamtai nakittsuk antsu Yusan yuminsar Yúatniuiti.</s>
     </seg>
     <seg type="verse" id="b.1TI.14.5">
      <s id="b.1TI.14.5.1">Yus-Chicham tana Nújaisha tura yuiniak Yúsan yuminkias áujsamujai Ashí pénker ajasuiti.</s>
     </seg>
     <seg type="verse" id="b.1TI.14.6">
      <s id="b.1TI.14.6.1">Wi Tájamna nu Chíkich Yus-shuar jintintiakmeka Jesukrístu pénker takarin átatme.</s>
      <s id="b.1TI.14.6.2">Tura Ashí Yus-Chicham pénker Jintíamu unuimiaru asam nujai kakaram ajastatme.</s>
     </seg>
     <seg type="verse" id="b.1TI.14.7">
      <s id="b.1TI.14.7.1">Antar chichamsha tura netse chichamsha Enentáimtutsuk nekas Yusna ana nu Túratin kakaram ajasta.</s>
     </seg>
     <seg type="verse" id="b.1TI.14.8">
      <s id="b.1TI.14.8.1">Kame ayash kakaram awajsatniusha ishichik pénkeraiti.</s>
      <s id="b.1TI.14.8.2">Antsu Yusna nu Túratin kakaram ajastinkia Imiá pénkeraiti.</s>
      <s id="b.1TI.14.8.3">Yamái ju nunkanmasha Yáinmaji tura ukunmasha Yusjai pujustin asakrin nankaamas pénkeraiti.</s>
     </seg>
     <seg type="verse" id="b.1TI.14.9">
      <s id="b.1TI.14.9.1">Nu Imiá nekas asamtai Ashí shuar nuna Enentáimtustiniaiti.</s>
     </seg>
     <seg type="verse" id="b.1TI.14.10">
      <s id="b.1TI.14.10.1">Nekas iwiaaku Yus Ashí shuaran uwemtikramniaiti, tura Ashí Niin Enentáimtuinia Nú shuaran nekas uwemtikratniuiti.</s>
      <s id="b.1TI.14.10.2">Nu chicham Imiá nekasaiti tu Enentáimtakur katsekramainiakrincha kakaram takaaji.</s>
     </seg>
     <seg type="verse" id="b.1TI.14.11">
      <s id="b.1TI.14.11.1">Nuka Ashí ame Jintíakum akupkatniuitme.</s>
     </seg>
     <seg type="verse" id="b.1TI.14.12">
      <s id="b.1TI.14.12.1">Ti uuntchaitkiumnisha nakitramprarain.</s>
      <s id="b.1TI.14.12.2">Antsu pénker Túrakum Yus-shuar unuiniarta.</s>
      <s id="b.1TI.14.12.3">Chichammijiaisha, Túramurmijiaisha, anenkratmarmijiaisha, nekas Yus Enentáimtamujaisha, tura esetra Enentáimsam Yusna pénker Túramujaisha niisha Túrawarat tusam iniaktusarta.</s>
     </seg>
     <seg type="verse" id="b.1TI.14.13">
      <s id="b.1TI.14.13.1">Wi jeatsain Yus-Chicham áujeakum shuar jintintiata.</s>
      <s id="b.1TI.14.13.2">Túram Yus-shuar Ikiakárarta.</s>
     </seg>
     <seg type="verse" id="b.1TI.14.14">
      <s id="b.1TI.14.14.1">Yus-shuara uuntri Yúsnan takastin anaitiamak uwején awantramsarmai.</s>
      <s id="b.1TI.14.14.2">Nuna Túramainiak "Ju shuar kakarman Yúsnumian takustatui" Túramarmia nu, kakaram ajasam Tímiatrusam Túratá.</s>
     </seg>
     <seg type="verse" id="b.1TI.14.15">
      <s id="b.1TI.14.15.1">Tuke Enentáimjai wi Tájamna nu Enentáimtakmin ame pénker Túruki wéamun nekaawartatui.</s>
     </seg>
     <seg type="verse" id="b.1TI.14.16">
      <s id="b.1TI.14.16.1">Túramna nusha tura unuiniamna nusha pénker Wáinmamkata.</s>
      <s id="b.1TI.14.16.2">Nu Túratin pimpikiip.</s>
      <s id="b.1TI.14.16.3">Nu Túrakmeka uwemprattame amesha tura ujainiam nusha uwemtikrattame.</s>
     </seg>
    </div>
    <div type="chapter" id="b.1TI.15">
     <seg type="verse" id="b.1TI.15.1">
      <s id="b.1TI.15.1.1">Uunta nu kakantraip.</s>
      <s id="b.1TI.15.1.2">Antsu nekas ame apa Nútiksamek chicharkata.</s>
      <s id="b.1TI.15.1.3">Nátsasha nekas ame Yátsumea Nútiksamek shiir awajsarta.</s>
     </seg>
     <seg type="verse" id="b.1TI.15.2">
      <s id="b.1TI.15.2.1">Nuwa uuntchisha nekas ame Núkua Nútiksamek shiir awajsarta.</s>
      <s id="b.1TI.15.2.2">Nuwa Nátsasha nekas ame umaimia Nútiksam shiir Enentáimjai pénker awajsarta.</s>
     </seg>
     <seg type="verse" id="b.1TI.15.3">
      <s id="b.1TI.15.3.1">Waje nekas atsumin ainia nusha Yáinkiarta.</s>
     </seg>
     <seg type="verse" id="b.1TI.15.4">
      <s id="b.1TI.15.4.1">Tura waje uchirtiniaitkiuinkia tura tirankrinniuitkiuinkia, nu shuar wajen Wáinkiarti.</s>
      <s id="b.1TI.15.4.2">Emka ni shuarin pénker Wáinkiatniun unuimiararti.</s>
      <s id="b.1TI.15.4.3">Ni Aparí anemia Núnis awantuiniak shiir Wáinkiarti.</s>
      <s id="b.1TI.15.4.4">Núnaka Yus ti shiir Enentáimtawai.</s>
     </seg>
     <seg type="verse" id="b.1TI.15.5">
      <s id="b.1TI.15.5.1">Nekas waje ninki pujana nu Yúsan Enentáimtak tsawaisha Káshisha iniaitsuk Yúsan áujeawai.</s>
     </seg>
     <seg type="verse" id="b.1TI.15.6">
      <s id="b.1TI.15.6.1">Antsu aya Wárastiniak wakera nuka iwiaakiat jaka aintsankete.</s>
     </seg>
     <seg type="verse" id="b.1TI.15.7">
      <s id="b.1TI.15.7.1">Tura wajenka ni shuari Wáinkiartí.</s>
      <s id="b.1TI.15.7.2">Yus-shuaran yajauch chicharnaktin Atsutí tusam wi Tájamna nu Ashí Yus-shuar ujakarta.</s>
     </seg>
     <seg type="verse" id="b.1TI.15.8">
      <s id="b.1TI.15.8.1">Shuar ni jeen pujuinia nuna nekaska Wáinkiatniuiti.</s>
      <s id="b.1TI.15.8.2">Tura Nuyá Chíkich Shuárnasha Yáintiniaiti.</s>
      <s id="b.1TI.15.8.3">Túrachkunka Yus tana nuna Umíatsui, tura Yus-shuarcha nujai nankaamas yajauchiiti.</s>
     </seg>
     <seg type="verse" id="b.1TI.15.9">
      <s id="b.1TI.15.9.1">Yusa Kuítrijiai Yáinniaiktiniaitkiunka waje sesenta (60) Uwí nankaamas takustiniaiti.</s>
      <s id="b.1TI.15.9.2">Tura chikichik Aíshriniak takusu átiniaiti.</s>
     </seg>
     <seg type="verse" id="b.1TI.15.10">
      <s id="b.1TI.15.10.1">Ti paant pénker Túrin átiniaiti.</s>
      <s id="b.1TI.15.10.2">Ni Uchirín pénker tsakatmaashit, íraran pénker Táata Tíniuashit, nekasmiancha Enentáimtumar Yus-shuaran Yáiniaashit, Wáitiainia nuna waitnenniuashit, tura chikichnasha pénker Túriniaitkiunka maak.</s>
     </seg>
     <seg type="verse" id="b.1TI.15.11">
      <s id="b.1TI.15.11.1">Tura sesenta (60) Uwí takakchaka Chíkich wajejai iruraip.</s>
      <s id="b.1TI.15.11.2">Ni ayashi wakeramuri Krístuiya kanamtikiainiawai tura ataksha nuatnaikiatniun wakeruiniawai.</s>
     </seg>
     <seg type="verse" id="b.1TI.15.12">
      <s id="b.1TI.15.12.1">Tura emka Enentáimtiarmia nuna iniaisar sumamainiawai.</s>
     </seg>
     <seg type="verse" id="b.1TI.15.13">
      <s id="b.1TI.15.13.1">Nu arantcha nakimiainiak ántar irauwear chikicha itiurchatrin áujmatsachminia nunasha áujmatin ainiawai.</s>
     </seg>
     <seg type="verse" id="b.1TI.15.14">
      <s id="b.1TI.15.14.1">Nu asamtai waje úchipiak ainia nuka uyurtukar uchin takusarti.</s>
      <s id="b.1TI.15.14.2">Tura nuwa nuatkamu takastinia nuna Túrawartí.</s>
      <s id="b.1TI.15.14.3">Tura ni Túrunamurijiai iin kajertamainiaj Nú shuar yajauch Enentáimturmarcharti.</s>
     </seg>
     <seg type="verse" id="b.1TI.15.15">
      <s id="b.1TI.15.15.1">Kame nuik Chíkich Chíkich waje Krístuiya kanakiar iwianchin nemarsaru ásarmatai nuna Tájai.</s>
     </seg>
     <seg type="verse" id="b.1TI.15.16">
      <s id="b.1TI.15.16.1">Aishmansha nuwasha Yus-shuar ainia nu ni shuariin waje ákuinkia Yusa Kuítrin seatsuk nii Yaintí.</s>
      <s id="b.1TI.15.16.2">Nujai Chíkich wajén nekas atsumainia nuna Yusa kuitri Yáintatui.</s>
     </seg>
     <seg type="verse" id="b.1TI.15.17">
      <s id="b.1TI.15.17.1">Yus-shuara uuntri Yus-shuaran pénker Wáinkiarua nu, nekas shiir Enentáimtustin ainiawai.</s>
      <s id="b.1TI.15.17.2">Tura akinkiamniasha ainiawai.</s>
      <s id="b.1TI.15.17.3">Nekaska Yus-Chichaman etserkatniuncha tura unuiniartinniasha tuke takaaka Imiá shiir Enentáimtustinaiti.</s>
     </seg>
     <seg type="verse" id="b.1TI.15.18">
      <s id="b.1TI.15.18.1">Yus-Papiniumsha Núnisan aarmaiti: Jinkiaia saepen pakartaj tusa turu takaak Nájakui ni Nují Jinkiatáshtiniaiti.</s>
      <s id="b.1TI.15.18.2">Antsu ni wakerak yuati.</s>
      <s id="b.1TI.15.18.3">Tu aarmaiti.</s>
      <s id="b.1TI.15.18.4">Tura nu arantcha aarmaiti: Takakmasua nu nekas akinkiatniuiti.</s>
      <s id="b.1TI.15.18.5">Tu aarmaiti.</s>
     </seg>
     <seg type="verse" id="b.1TI.15.19">
      <s id="b.1TI.15.19.1">Chikichik shuarak Yus-shuara uuntri tunaarin etsertukmatainkia anturkaip.</s>
      <s id="b.1TI.15.19.2">Antsu Jímiarsha menaintiusha tsanumtsuk métek tuiniakui anturkata.</s>
     </seg>
     <seg type="verse" id="b.1TI.15.20">
      <s id="b.1TI.15.20.1">Chíkich shuarsha ni tunaarin ikiuktinian nakitiainia nu, Ashí iruntramunam chicharkarta.</s>
      <s id="b.1TI.15.20.2">Chikichcha, nuna iisar, ashamkarti.</s>
     </seg>
     <seg type="verse" id="b.1TI.15.21">
      <s id="b.1TI.15.21.1">Yussha ii Uuntri Jesukrístusha tura nayaimpinmaya suntarsha iimiainiamunam "Túrata" Tájame.</s>
      <s id="b.1TI.15.21.2">Ashí shuarjai Niisháa Enentáimtutsuk métekrak Túrata.</s>
     </seg>
     <seg type="verse" id="b.1TI.15.22">
      <s id="b.1TI.15.22.1">Yus-shuara uuntri Atí tusam Wárik anaikiaip.</s>
      <s id="b.1TI.15.22.2">Wárik Túramka chikicha Tunaarín sumamattame.</s>
      <s id="b.1TI.15.22.3">Ashí tunaanum penké pachiinkiaip.</s>
     </seg>
     <seg type="verse" id="b.1TI.15.23">
      <s id="b.1TI.15.23.1">Wakemjai jau asam aya éntsak úmutsuk Karía ishichik pachimpram umarta.</s>
     </seg>
     <seg type="verse" id="b.1TI.15.24">
      <s id="b.1TI.15.24.1">Chíkich shuara tunaari Wáitsatin Imiá paant ainiawai Wáitsatin tsawant jeatsain.</s>
      <s id="b.1TI.15.24.2">Tura Chíkich shuara tunaarinkia paantcha ainiawai antsu ukunam paant nekanawartatui.</s>
     </seg>
     <seg type="verse" id="b.1TI.15.25">
      <s id="b.1TI.15.25.1">Núnisan pénker Túramusha ti paant ainiawai.</s>
      <s id="b.1TI.15.25.2">Tura Yamái Páantchaitiat tuke paantcha áchamniaiti.</s>
      <s id="b.1TI.15.25.3">Páchitsuk nekanattawai.</s>
     </seg>
    </div>
    <div type="chapter" id="b.1TI.16">
     <seg type="verse" id="b.1TI.16.1">
      <s id="b.1TI.16.1.1">Takarniutirmesha, Atumí uuntri ti shiir umirkatarum.</s>
      <s id="b.1TI.16.1.2">Túrachkumninkia Chíkich shuar Yusnasha ii unuiniamuncha yajauch áujmattsartatui.</s>
     </seg>
     <seg type="verse" id="b.1TI.16.2">
      <s id="b.1TI.16.2.1">Atumí uuntri Yus-shuar ainiakka aya Yusjai yatsum asamtai nakiarchatniuitrume.</s>
      <s id="b.1TI.16.2.2">Antsu nuna nankaamas pénker takarsatniuitrume.</s>
      <s id="b.1TI.16.2.3">Warí, ame yayamna nu Yus-shuarchak ainia, tura ame aneamu yatsumchak ainia.</s>
      <s id="b.1TI.16.2.4">Ame, Timiutéu, tu jintintiata.</s>
     </seg>
     <seg type="verse" id="b.1TI.16.3">
      <s id="b.1TI.16.3.1">Shuar ti shiir naka chichaman ii Uuntri Jesukrístunu ana nuna nakitiak antsu Niisháa chichaman étserkunka</s>
     </seg>
     <seg type="verse" id="b.1TI.16.4">
      <s id="b.1TI.16.4.1">nu shuar nankaamantu Enentáimtumayat ántraiti.</s>
      <s id="b.1TI.16.4.2">Ni Enentáimmianak chichaak aya ántar chichaman antumtiknaikiatniun chichaawai.</s>
      <s id="b.1TI.16.4.3">Tura nu chichamjai nupetmaktaj tusar nankaamas áujmatainiak kajernaikiar tura katseknaikiar pénker Enentáimtunaitsuk</s>
     </seg>
     <seg type="verse" id="b.1TI.16.5">
      <s id="b.1TI.16.5.1">tuke kakannainiawai.</s>
      <s id="b.1TI.16.5.2">Tura tu aujmatnaisatniun wakeruiniana Nú shuar nekas-chichaman nékachu ásar aya tunaan Enentáimtin ainiawai.</s>
      <s id="b.1TI.16.5.3">"Yusna ana nujai Kuítrintin ajasminiaiti" tuiniawai.</s>
      <s id="b.1TI.16.5.4">Nu shuar pachisaip.</s>
     </seg>
     <seg type="verse" id="b.1TI.16.6">
      <s id="b.1TI.16.6.1">Shuar takakna nujain waraakka Yusna ana nujaisha waraak ju nunkanmasha tura nayaimpinmasha nekas Kuítrinniuiti.</s>
     </seg>
     <seg type="verse" id="b.1TI.16.7">
      <s id="b.1TI.16.7.1">Iis, ju nunkanam misuk Támaji; Núnisar misuk jiinkittiaji.</s>
     </seg>
     <seg type="verse" id="b.1TI.16.8">
      <s id="b.1TI.16.8.1">Tuma asamtai yurumkasha tura entsataisha takakkurkia nujain warasa pujustiniaitji.</s>
     </seg>
     <seg type="verse" id="b.1TI.16.9">
      <s id="b.1TI.16.9.1">Antsu Kuítrintin ajastaj tuinia nu, tunaanum awankemkar iniainiawai.</s>
      <s id="b.1TI.16.9.2">Tura antra nuna wakerukar itiurchatan Wáiniainiawai.</s>
      <s id="b.1TI.16.9.3">Nujai emesratniunmasha jeainiawai.</s>
     </seg>
     <seg type="verse" id="b.1TI.16.10">
      <s id="b.1TI.16.10.1">Kame kuit aneatniuka Ashí Tunáanum útsutmakminiaitji.</s>
      <s id="b.1TI.16.10.2">Chíkich shuar nuna wakerukar Yus Enentáimtustinian iniaisar ti itiurchatjai yajauch awajmamsarai.</s>
     </seg>
     <seg type="verse" id="b.1TI.16.11">
      <s id="b.1TI.16.11.1">Antsu ame Yus-shuar asam Nuyá pisarta.</s>
      <s id="b.1TI.16.11.2">Yus nekas Enentáimtakum pénker Túrata.</s>
      <s id="b.1TI.16.11.3">Waantu Enentáimtsuk Yus pénker umirkata.</s>
      <s id="b.1TI.16.11.4">Aneakum katsuntrata.</s>
     </seg>
     <seg type="verse" id="b.1TI.16.12">
      <s id="b.1TI.16.12.1">Yusna nu Túrunat tusam kakaram Ajástá.</s>
      <s id="b.1TI.16.12.2">Tuke amuicha iwiaakma emetata.</s>
      <s id="b.1TI.16.12.3">Nu Túratniun Yus anaitiamkaiti, tura ame Yus nekas Enentáimtamu Untsurí shuar iruntramunam etserkaitme.</s>
     </seg>
     <seg type="verse" id="b.1TI.16.13">
      <s id="b.1TI.16.13.1">Yuska Ashí iwiaaku átinian Súwiti.</s>
      <s id="b.1TI.16.13.2">Jesukrístusha Punsiu Piratui nekasa nuna ti paant ujakmiayi.</s>
      <s id="b.1TI.16.13.3">Tuma asamtai Yussha Jesukrístusha iirainiamunam nuna Tájame.</s>
     </seg>
     <seg type="verse" id="b.1TI.16.14">
      <s id="b.1TI.16.14.1">Ii Uuntri Jesukrístu Táatsain wi Tájamna nu Yapajítsuk tura yajauch chicharnakchamnia pénker Umiktá, Tájame.</s>
     </seg>
     <seg type="verse" id="b.1TI.16.15">
      <s id="b.1TI.16.15.1">Tsawant jeamtai Jesukrístu Tatí tusa Uunt Yus, Imiá penker asa, akupkattawai.</s>
      <s id="b.1TI.16.15.2">Nínkiti Yus.</s>
      <s id="b.1TI.16.15.3">Akupniuncha Akupniuiti.</s>
      <s id="b.1TI.16.15.4">Uuntjai nankaamas Uuntaiti.</s>
     </seg>
     <seg type="verse" id="b.1TI.16.16">
      <s id="b.1TI.16.16.1">Iwiaaku átinia nérenniuri Nínkiti.</s>
      <s id="b.1TI.16.16.2">Ti Tsáapninnium pujakui nuntumtuachminiaiti.</s>
      <s id="b.1TI.16.16.3">Wáinchatai asamtai shuar penké Wáinkiacharu ainiawai.</s>
      <s id="b.1TI.16.16.4">Ninki Ashí shiir awajsatniuiti tura Ninki tuke Ashí akupin Atí.</s>
      <s id="b.1TI.16.16.5">Núnisan ati.</s>
     </seg>
     <seg type="verse" id="b.1TI.16.17">
      <s id="b.1TI.16.17.1">Jú nunkanam Kuítrintin ainia nusha nankaamantu Enentáimtumascharti.</s>
      <s id="b.1TI.16.17.2">Kuitcha Yúpichuch menkakamnia asamtai Kuítniak Enentáimtusar pujuscharti.</s>
      <s id="b.1TI.16.17.3">Antsu iwiaaku Yus Ashí iin ti penkeran Núkap Súramaj nuna nekas Enentáimtusarti.</s>
     </seg>
     <seg type="verse" id="b.1TI.16.18">
      <s id="b.1TI.16.18.1">"Pénker Túratarum" tiarta.</s>
      <s id="b.1TI.16.18.2">Tákumin niisha shiir Enentáijiai ni takakman ajamsarti.</s>
      <s id="b.1TI.16.18.3">Nuyá Nú pénker Túramujai Yusai Ikiáunkartí.</s>
     </seg>
     <seg type="verse" id="b.1TI.16.19">
      <s id="b.1TI.16.19.1">Nuna Túruiniak Kuítriniawartatui.</s>
      <s id="b.1TI.16.19.2">Núnisan tuke iwiaaku átinian Wáinkiartatui.</s>
     </seg>
     <seg type="verse" id="b.1TI.16.20">
      <s id="b.1TI.16.20.1">Timiutéu, Ashí ame Túratniua nu tuke Enentáimturta.</s>
      <s id="b.1TI.16.20.2">Jú nunkanmaya ántar chichainia nu anturkaip.</s>
      <s id="b.1TI.16.20.3">Tura Wáitruiniak "wi Imiá nékajai" tuinia nusha anturkaip.</s>
     </seg>
     <seg type="verse" id="b.1TI.16.21">
      <s id="b.1TI.16.21.1">Chíkich shuar nuna umirkar Yusaiya kanakiarai.</s>
      <s id="b.1TI.16.21.2">Wátsek, Timiutéu, Yus shiir yainmakti.</s>
      <s id="b.1TI.16.21.3">Nuke Atí.</s>
     </seg>
    </div>
   </div>
   <div type="book" id="b.2TI">
    <div type="chapter" id="b.2TI.21">
     <seg type="verse" id="b.2TI.21.1">
      <s id="b.2TI.21.1.1">Wi Pápruitjai.</s>
      <s id="b.2TI.21.1.2">Yus wakerakui Jesukrístu akatramuri ajasuitjai.</s>
      <s id="b.2TI.21.1.3">Ashí Jesukrístujai tsaninkiarun "Nekas iwiaaku átinian susattajai" Tíniuiti Yus.</s>
      <s id="b.2TI.21.1.4">Tuma asa nuna etserkat tusa akuptukuiti.</s>
     </seg>
     <seg type="verse" id="b.2TI.21.2">
      <s id="b.2TI.21.2.1">Aneamu uchiru, Timiutéu, ju Papín aateajme.</s>
      <s id="b.2TI.21.2.2">Yus Apasha tura ii Uuntri Jesukrístusha ti anenma ásar waitnentramainiak imiatkinchanum shiir pujustinian yainmakarti.</s>
     </seg>
     <seg type="verse" id="b.2TI.21.3">
      <s id="b.2TI.21.3.1">Tsawaisha Káshisha Yúsan áujeakun ámin tuke Enentáimtusan ti shiir Yúsan Yúminkiajai.</s>
      <s id="b.2TI.21.3.2">Winia weatur Túrawarmia Nútiksanak Yúsan Enentáimtakun ti shiir awajeajai.</s>
     </seg>
     <seg type="verse" id="b.2TI.21.4">
      <s id="b.2TI.21.4.1">Kanakmiaj nui eantramiam nuna tuke Enentáimtajme.</s>
      <s id="b.2TI.21.4.2">Ataksha wararnaisatai tusan iitniun wakerajme.</s>
     </seg>
     <seg type="verse" id="b.2TI.21.5">
      <s id="b.2TI.21.5.1">Yus nekas shiir Enentáimtiniaitmena nuna nékajai.</s>
      <s id="b.2TI.21.5.2">Nukuchrum Ruítiasha tura ame nuku Eunisiasha emka Yúsan nekas Enentáimtin ármiayi.</s>
      <s id="b.2TI.21.5.3">Amesha Núnisketme.</s>
     </seg>
     <seg type="verse" id="b.2TI.21.6">
      <s id="b.2TI.21.6.1">Tuma asakmin Tájame: Yusna Takasái tusan winia uwejrun ámin awanteakui Yus kakarman suramsamia nujai atak kakaram takasta.</s>
     </seg>
     <seg type="verse" id="b.2TI.21.7">
      <s id="b.2TI.21.7.1">Yus Sápij Enentáin suramsachuitji.</s>
      <s id="b.2TI.21.7.2">Antsu kakaram ajastinniasha anenaitniuncha pénker wekasatniuncha suramsaitji.</s>
     </seg>
     <seg type="verse" id="b.2TI.21.8">
      <s id="b.2TI.21.8.1">Ii Uuntri Jesukrístunu etserkatin natsantraip.</s>
      <s id="b.2TI.21.8.2">Níiniun étserkun sepunam pujamusha étserkum natsantruraip.</s>
      <s id="b.2TI.21.8.3">Antsu Yus kakaram awajtamkui ame étseream nujai shuar yajauch Túramainiakui surimiamtsuk Wáitsatin Enentáimtumarta.</s>
     </seg>
     <seg type="verse" id="b.2TI.21.9">
      <s id="b.2TI.21.9.1">Ii pénker Túrichu árinin Yus iin anenma asa uwemtikramar pénker Túratniunam apujtamsaitji.</s>
      <s id="b.2TI.21.9.2">Iisha Jesukrístujai tsaninkiaru asakrin tura Yus nuna Túratniun wakerak Túramiayi.</s>
      <s id="b.2TI.21.9.3">Yaunchu ju nunka atsaisha iin tuke waitnentrampramiaji.</s>
     </seg>
     <seg type="verse" id="b.2TI.21.10">
      <s id="b.2TI.21.10.1">Tura Yamái iin Uwemtikkiartin Jesukrístu Támatai nu anenmamu paant ajasuiti.</s>
      <s id="b.2TI.21.10.2">Niisha Jákatniun nupetak emesramiayi.</s>
      <s id="b.2TI.21.10.3">Tura uwempratin chichamjai Jáchatai iwiaakman paant awajturmaji.</s>
     </seg>
     <seg type="verse" id="b.2TI.21.11">
      <s id="b.2TI.21.11.1">Nuna etserkat tusa Yus anaitiukmiayi.</s>
      <s id="b.2TI.21.11.2">Tura akattur Israer-shuarchanum akuptukmiayi.</s>
     </seg>
     <seg type="verse" id="b.2TI.21.12">
      <s id="b.2TI.21.12.1">Túruta asamtai ti Wáitiajai.</s>
      <s id="b.2TI.21.12.2">Túrasha Yúsan nekas Enentáimta asan natsamatsjai.</s>
      <s id="b.2TI.21.12.3">Imiá kakaram asa amuukatin tsawant jeatsain Ashí Wínian susamaj nuna ti penker waitruktatui.</s>
     </seg>
     <seg type="verse" id="b.2TI.21.13">
      <s id="b.2TI.21.13.1">Shiir chichaman jintintiamajmena nuke emetata.</s>
      <s id="b.2TI.21.13.2">Jesukrístujai tsaninkiu asar Yus nekas Enentáimtaji tura nujai anenkratniuitji.</s>
      <s id="b.2TI.21.13.3">Tuke Núnismek Túrata.</s>
     </seg>
     <seg type="verse" id="b.2TI.21.14">
      <s id="b.2TI.21.14.1">Yus ámin takasat tusa suramsamu shiir takasta.</s>
      <s id="b.2TI.21.14.2">Tura Yusa Wakani iin pujurtamaj nuna kakarmarijiai Túrata.</s>
     </seg>
     <seg type="verse" id="b.2TI.21.15">
      <s id="b.2TI.21.15.1">Asia nunkanmaya shuar mash iniaitiusarmai.</s>
      <s id="b.2TI.21.15.2">Nu nekaachmaashum.</s>
      <s id="b.2TI.21.15.3">Nu shuarnumia Pijirusha Ermujenessha armai.</s>
     </seg>
     <seg type="verse" id="b.2TI.21.16">
      <s id="b.2TI.21.16.1">Antsu Unisépuru Niisháa shuar amai.</s>
      <s id="b.2TI.21.16.2">Ti nukap shiir Enentáimtikrurmai.</s>
      <s id="b.2TI.21.16.3">Tura wi sepunam pujamuncha natsantrurchamai.</s>
      <s id="b.2TI.21.16.4">Ii Uuntri Kristu ni shuarincha waitnentrarti.</s>
     </seg>
     <seg type="verse" id="b.2TI.21.17">
      <s id="b.2TI.21.17.1">Rúmanam taasha natsantrutsuk eatak Wáittsuk Iniaitiúschamiayi.</s>
     </seg>
     <seg type="verse" id="b.2TI.21.18">
      <s id="b.2TI.21.18.1">Ipisiu péprunam pujarin ti yainmakmiaj nu paant nékame.</s>
      <s id="b.2TI.21.18.2">Tuma asamtai amuukatin tsawant jeamtai nincha Uunt Yus waitnentrati.</s>
     </seg>
    </div>
    <div type="chapter" id="b.2TI.22">
     <seg type="verse" id="b.2TI.22.1">
      <s id="b.2TI.22.1.1">Amesha, Uchirú, Jesukrístujai tsaninkiu asam nu kakarmajai kakaram ajasta.</s>
     </seg>
     <seg type="verse" id="b.2TI.22.2">
      <s id="b.2TI.22.2.1">Untsurí ántuiniamunam wi etserkamaj nu, shuar umikmin ainia nu jintintiawaram chikichnasha jintintiawarat tusam akupkarta.</s>
     </seg>
     <seg type="verse" id="b.2TI.22.3">
      <s id="b.2TI.22.3.1">Ame ti penker Jesukrístu suntari asam Wáitsatin katsuntrata.</s>
     </seg>
     <seg type="verse" id="b.2TI.22.4">
      <s id="b.2TI.22.4.1">Suntarka ni uuntri tana nunak umiktin asa Chíkich takatan pachintiukchatniuiti.</s>
     </seg>
     <seg type="verse" id="b.2TI.22.5">
      <s id="b.2TI.22.5.1">Núnisan nakurincha nakurustinia nujai métek nakurachkunka nekas pénkeran awakmakun Súsatniua nuna achikchamniaiti.</s>
     </seg>
     <seg type="verse" id="b.2TI.22.6">
      <s id="b.2TI.22.6.1">Ataksha Núnisan shuar ajan takaana nu, Ashí shuara nankaamas nuyan Yúashtinkiait.</s>
     </seg>
     <seg type="verse" id="b.2TI.22.7">
      <s id="b.2TI.22.7.1">Wats, ju menaintiu métek-taku chicham ainiawai.</s>
      <s id="b.2TI.22.7.2">Pénker Enentáimtakmin ii Uuntri Kristu paant awajturmastatui.</s>
     </seg>
     <seg type="verse" id="b.2TI.22.8">
      <s id="b.2TI.22.8.1">Jesukrístu jaka nantakmia nu Enentáimprata.</s>
      <s id="b.2TI.22.8.2">Tura Uunt akupin Tawit ni weatri asamtai Jesussha uunt akupin átiniaiti.</s>
      <s id="b.2TI.22.8.3">Núiti wi uwempratin chichaman étsereaj nu.</s>
     </seg>
     <seg type="verse" id="b.2TI.22.9">
      <s id="b.2TI.22.9.1">Nuna étsereakun sepunam jirujai jinkiamu pujakun Wáitiajai.</s>
      <s id="b.2TI.22.9.2">Túrasha Yus-Chicham jinkiachminiaiti.</s>
     </seg>
     <seg type="verse" id="b.2TI.22.10">
      <s id="b.2TI.22.10.1">Ashí shuar ni shuari arti tusa Yus achikiarua nuna Yáintajtsan Ashí itiurchatan katsunteajai.</s>
      <s id="b.2TI.22.10.2">Nujai Jesukrístujai tsaninkiaru ásar uwemprar tuke shiir pujusartatui Yusjai.</s>
     </seg>
     <seg type="verse" id="b.2TI.22.11">
      <s id="b.2TI.22.11.1">Ju Imiá nekasaiti: Jesukrístujai Jákaitkiurkia Níijiaisha tuke iwiaaku pujustatji.</s>
     </seg>
     <seg type="verse" id="b.2TI.22.12">
      <s id="b.2TI.22.12.1">Wáitiakrisha Niijiai akupkattaji.</s>
      <s id="b.2TI.22.12.2">Natsantakrinkia Niisha natsantramprattaji.</s>
     </seg>
     <seg type="verse" id="b.2TI.22.13">
      <s id="b.2TI.22.13.1">Umichuitkiurniisha Ninkia tuke uminiaiti.</s>
      <s id="b.2TI.22.13.2">Warí, Yuska ni Enentáimmiajain Yapajniátsuk tuke umiktiniaiti.</s>
     </seg>
     <seg type="verse" id="b.2TI.22.14">
      <s id="b.2TI.22.14.1">Shuar jintintiakum ju Enentáimtikrata.</s>
      <s id="b.2TI.22.14.2">Ii Uuntri Yus iimmianum chichamjai yajauch tunaiyarain tusam chicharkarta.</s>
      <s id="b.2TI.22.14.3">Nu tunaitin penké aantraiti antsu ántuiniana nuna yajauch awajenawai.</s>
     </seg>
     <seg type="verse" id="b.2TI.22.15">
      <s id="b.2TI.22.15.1">Yus-Chicham tuke Enentáimjai pénker Unuimiátram shiir jintintiawarta.</s>
      <s id="b.2TI.22.15.2">Túrakum Yus pénker iirsat tusam pénker takarin Atá.</s>
      <s id="b.2TI.22.15.3">Túramka Yusai natsaarchattame.</s>
     </seg>
     <seg type="verse" id="b.2TI.22.16">
      <s id="b.2TI.22.16.1">Jú nunkanmayanak ántar áujmatin ainia nujai kanaktia.</s>
      <s id="b.2TI.22.16.2">Shuar nuna áujmatainiak tunaanum nuna nankaamas Wáiniawai.</s>
     </seg>
     <seg type="verse" id="b.2TI.22.17">
      <s id="b.2TI.22.17.1">Ni jintiniamusha sunkurjai métek pampaawai.</s>
      <s id="b.2TI.22.17.2">Iminíusha tura Piritiusha nu shuar ainiawai.</s>
     </seg>
     <seg type="verse" id="b.2TI.22.18">
      <s id="b.2TI.22.18.1">Niisha nekas chichaman iniaisar tura Ashí Yus-shuar nantaktincha nankaamasai Tuíniakui Chíkich Chíkich shuar Yúsan naka Enentáimtuiniatsui yamaikia.</s>
     </seg>
     <seg type="verse" id="b.2TI.22.19">
      <s id="b.2TI.22.19.1">Túrasha Yus Ashí nankaamas Enentáimtustinia nuna paant awajsaiti.</s>
      <s id="b.2TI.22.19.2">Júnisaiti: "Uunt Yus ni shuarin nékainiawai," tura Nuyá "Ashí Kristu shuari ainia nu tunaanumia kanakiarti."</s>
     </seg>
     <seg type="verse" id="b.2TI.22.20">
      <s id="b.2TI.22.20.1">Kuítrinniu jeen kurijiai najanamusha kuitjai najanamusha írunui.</s>
      <s id="b.2TI.22.20.2">Nújainkia ti shiira nu takastin ainiawai.</s>
      <s id="b.2TI.22.20.3">Tura numijiai najanamusha nuwejai najanamusha írunui.</s>
      <s id="b.2TI.22.20.4">Antsu Nújainkia nekasmiancha ainia nu takastin ainiawai.</s>
     </seg>
     <seg type="verse" id="b.2TI.22.21">
      <s id="b.2TI.22.21.1">Núniskete Yusa Takatríjiai.</s>
      <s id="b.2TI.22.21.2">Ashí tunaanumia kanakir pénker wekasar shiira nu takasmin átatji.</s>
      <s id="b.2TI.22.21.3">Kame Ashí pénkera nu takasmin asakrin ii Uuntri Jesukrístu wakerak pénker takata nui apujtamsamniaitji.</s>
     </seg>
     <seg type="verse" id="b.2TI.22.22">
      <s id="b.2TI.22.22.1">Natsá wakerutai iniaisam esetram pénker wekasata.</s>
      <s id="b.2TI.22.22.2">Amesha Ashí shuar shiir Enentáijiai Yúsan áujena nujai Yus nekas Enentáimtakum aneniakum ti shiir Pujustá.</s>
     </seg>
     <seg type="verse" id="b.2TI.22.23">
      <s id="b.2TI.22.23.1">Enentáimtsuk chichainiak aya ántar tunaitinian chichainia nu Pachisáirap.</s>
      <s id="b.2TI.22.23.2">Nusha aya némasmanainiawai.</s>
     </seg>
     <seg type="verse" id="b.2TI.22.24">
      <s id="b.2TI.22.24.1">Ii uuntri Jesukrístu takarniuka Chíkich shuarjai nemasmanaikiashtiniaiti, antsu Ashí shuarjai pénker nawamnaikiatniuiti.</s>
      <s id="b.2TI.22.24.2">Tura Waitnentáimturar pénker jintintiatniuiti.</s>
     </seg>
     <seg type="verse" id="b.2TI.22.25">
      <s id="b.2TI.22.25.1">Tura umircha shuarnasha Yus ni Enentáin yapajtiakui nekas chichaman shiir Enentáimturarat tusa pénker Enentáijiai jintintiatniuiti.</s>
     </seg>
     <seg type="verse" id="b.2TI.22.26">
      <s id="b.2TI.22.26.1">Nujai íwianch ni wakeramu Túrawarat tusa achikmaitiatan uwemprartatui.</s>
     </seg>
    </div>
    <div type="chapter" id="b.2TI.23">
     <seg type="verse" id="b.2TI.23.1">
      <s id="b.2TI.23.1.1">Amuukatin tsawant jeakui ti itiurchat átatui.</s>
     </seg>
     <seg type="verse" id="b.2TI.23.2">
      <s id="b.2TI.23.2.1">Shuar aya ninki Enentáimtumasartatui.</s>
      <s id="b.2TI.23.2.2">Kuítian ti wakeriartatui.</s>
      <s id="b.2TI.23.2.3">Nankaamantu Enentáimtumarartatui.</s>
      <s id="b.2TI.23.2.4">Yúsnasha yajauch chicharsartatui.</s>
      <s id="b.2TI.23.2.5">Aparíncha umirkachartatui.</s>
      <s id="b.2TI.23.2.6">Yuminsatniuncha nékachu ártatui.</s>
      <s id="b.2TI.23.2.7">Ashí Yúsnancha Enentáimtuschartatui.</s>
     </seg>
     <seg type="verse" id="b.2TI.23.3">
      <s id="b.2TI.23.3.1">Aneetsuk waitnenkartichu ártatui.</s>
      <s id="b.2TI.23.3.2">Tsanumin ártatui.</s>
      <s id="b.2TI.23.3.3">Ni Ayashí wakeramun katsuncha ártatui.</s>
      <s id="b.2TI.23.3.4">Aya kajen ártatui.</s>
      <s id="b.2TI.23.3.5">Ashí pénker Túrinia nuna nemasri ártatui.</s>
     </seg>
     <seg type="verse" id="b.2TI.23.4">
      <s id="b.2TI.23.4.1">Amikrincha surukartatui.</s>
      <s id="b.2TI.23.4.2">Arantsuk tunaan Túrawartatui.</s>
      <s id="b.2TI.23.4.3">Waantu Enentáimin ártatui.</s>
      <s id="b.2TI.23.4.4">Yúsan nakitrar aya ni wakeramunak Enentáimtusartatui.</s>
     </seg>
     <seg type="verse" id="b.2TI.23.5">
      <s id="b.2TI.23.5.1">Yusa kakarmari "ántraiti" Tuíniak pénker umirkachartatui.</s>
      <s id="b.2TI.23.5.2">Túrasha Yúsan umirua Núnisar Túrawartatui.</s>
      <s id="b.2TI.23.5.3">Nu shuar penké Pachisáip.</s>
     </seg>
     <seg type="verse" id="b.2TI.23.6">
      <s id="b.2TI.23.6.1">Nu shuarsha shiir chichayatan anankawar Jeá Wáiniawai.</s>
      <s id="b.2TI.23.6.2">Tura nuwa esetar Enentáimchan nekas tunaarinniun anankainiawai.</s>
      <s id="b.2TI.23.6.3">Nu nuwa Ashí yajauch wakeramujai anannainiawai.</s>
     </seg>
     <seg type="verse" id="b.2TI.23.7">
      <s id="b.2TI.23.7.1">Tuma ásar Ashí shuara chichamen tuke ántuiniayatan nekas-chichaman nekaatniun tujintiainiawai.</s>
     </seg>
     <seg type="verse" id="b.2TI.23.8">
      <s id="b.2TI.23.8.1">Yaunchu Ejiptu nunkanam Muisais uunt akupniujai chichaakui Jimiará iwishin, Jánissha Jámprissha, Muisaisan kajerainiak "ántar tawai" tiarmiayi.</s>
      <s id="b.2TI.23.8.2">Núnisan ju shuar nekas-chichaman nakitiainiawai.</s>
      <s id="b.2TI.23.8.3">Naka Enentáimiainiachu ásar Yúsnan naka Jintíatniun penké tujintiainiawai.</s>
     </seg>
     <seg type="verse" id="b.2TI.23.9">
      <s id="b.2TI.23.9.1">Túrasha nuna nankaamas kuakchartatui.</s>
      <s id="b.2TI.23.9.2">Shuar ti paant ni netse Túruiniamurin nekarawartatui.</s>
      <s id="b.2TI.23.9.3">Núnisan nu Jimiará iwishniujai Túrunamiayi.</s>
     </seg>
     <seg type="verse" id="b.2TI.23.11">
      <s id="b.2TI.23.11.1">Tura ámeka wi Tímiaj nu umireame.</s>
      <s id="b.2TI.23.11.2">Wi Yusjai shiir wekaamusha métek Túriniaitme.</s>
      <s id="b.2TI.23.11.3">Wi Enentáimmiasha nékaitme.</s>
      <s id="b.2TI.23.11.4">Aintruiniakui Wáitsamaj nu nékame.</s>
      <s id="b.2TI.23.11.5">Tura Yúsan Enentáimtakun tura anenkratkun shiir Enentáijiai katsuntramjai.</s>
      <s id="b.2TI.23.11.6">Antiukía péprunmasha, Ikiuniu péprunmasha, Ristra péprunmasha Ashí yajauch Túrutawarmatai Wáitsamaj nu paant nékame.</s>
      <s id="b.2TI.23.11.7">Túrasha ii Uuntri uwemtikrurmiayi.</s>
     </seg>
     <seg type="verse" id="b.2TI.23.12">
      <s id="b.2TI.23.12.1">Nekasaiti, shuar Jesukrístujai shiir Túrataj Tákunka ni nemasri aintiam ti Wáitsatniuiti.</s>
     </seg>
     <seg type="verse" id="b.2TI.23.13">
      <s id="b.2TI.23.13.1">Tura Ashí anankartin ainia nusha kame Ashí yajauch shuarsha Nú yajauch Túrukiar wétatui.</s>
      <s id="b.2TI.23.13.2">Iwianchjai anankamu ásar chikichnasha anankiar weartatui.</s>
     </seg>
     <seg type="verse" id="b.2TI.23.14">
      <s id="b.2TI.23.14.1">Antsu ámeka unuimiam nu Imiá nekasaiti tu Enentáimtakum tuke emetata.</s>
      <s id="b.2TI.23.14.2">Jintintramawarmia Nú shuarsha Wáitrichua nu nékame.</s>
     </seg>
     <seg type="verse" id="b.2TI.23.15">
      <s id="b.2TI.23.15.1">Uchichinmayan Yus-Chicham nékame.</s>
      <s id="b.2TI.23.15.2">Yus-Chichamka uwempratniun jintintramamniaiti.</s>
      <s id="b.2TI.23.15.3">Nusha "Jesukrístu nekas Enentáimtakum uwemprattame" tawai.</s>
     </seg>
     <seg type="verse" id="b.2TI.23.17">
      <s id="b.2TI.23.17.1">Ni Papirin aarat tusa Yus ni shuarin aamtikramiayi.</s>
      <s id="b.2TI.23.17.2">Ashí shuar ni Chichamen nekaawar pénker Túrawarat tusa Túramiayi.</s>
      <s id="b.2TI.23.17.3">Tuma asamtai Yus-Papí shuartin unuiniakartin asa Imiá penkeraiti.</s>
      <s id="b.2TI.23.17.4">Tunáa Túrajnia nu Yus-Papijiai nekamatniuitji.</s>
      <s id="b.2TI.23.17.5">Tura awajiakrincha Yus-Papí Núnaka paant jintintramji.</s>
      <s id="b.2TI.23.17.6">Nuyá naka wekasatniun jintintramji.</s>
     </seg>
    </div>
    <div type="chapter" id="b.2TI.24">
     <seg type="verse" id="b.2TI.24.1">
      <s id="b.2TI.24.1.1">Ii Uuntri Jesukrístu amuukatin tsawantai Uunt Akupin ajas iwiaakuncha tura Jákaruncha Ashí pénker Túramuncha tura yajauch Túramuncha nekaattawai.</s>
      <s id="b.2TI.24.1.2">Tuma asamtai Niisha tura Yus Apasha iimiainiamunam juna akateajme.</s>
     </seg>
     <seg type="verse" id="b.2TI.24.2">
      <s id="b.2TI.24.2.1">Uwempratin chicham etserkata.</s>
      <s id="b.2TI.24.2.2">Yúpichuchia nuisha tura itiurchata nuisha tuke etserkata.</s>
      <s id="b.2TI.24.2.3">Yus-Chicham nekas Enentáimtikrarta.</s>
      <s id="b.2TI.24.2.4">Tura shiir Enentáimtusam chicharkam Yáintaj tusam unuiniararta.</s>
     </seg>
     <seg type="verse" id="b.2TI.24.3">
      <s id="b.2TI.24.3.1">Ukunmanka pénker chichaman nakitrar ii wakeraj Núchik nekaatai tusar, shuar teremak pénker pujuschamnia nekapea aintsan, nankaamas unuimiaru atai tusar, Nánkamas unuikiartinian ti Untsurí eakartatui.</s>
     </seg>
     <seg type="verse" id="b.2TI.24.4">
      <s id="b.2TI.24.4.1">Nekas shiir chichaman iniaisar ikiuiniak ántar áujmatsamun Enentáimtusartatui.</s>
     </seg>
     <seg type="verse" id="b.2TI.24.5">
      <s id="b.2TI.24.5.1">Antsu ámeka tuke pénker Túratin wakerakum Ashí itiurchat katsuntrata.</s>
      <s id="b.2TI.24.5.2">Uwempratin chicham étserkum takatrum pénker umikta.</s>
     </seg>
     <seg type="verse" id="b.2TI.24.6">
      <s id="b.2TI.24.6.1">Ishichik ajasai winia iwiaakmar Yusai surumaktin.</s>
      <s id="b.2TI.24.6.2">Mantamnan nayimpiniam wétin jeatimiai.</s>
     </seg>
     <seg type="verse" id="b.2TI.24.7">
      <s id="b.2TI.24.7.1">Shuar kakaram maanainia Núnisnak tuke kakaram takasmajai.</s>
      <s id="b.2TI.24.7.2">Tséken pénker tsekea aintsanak yawetsuk takasmajai.</s>
      <s id="b.2TI.24.7.3">Tura Yus-Chichaman nekas akasmatkun pénker Wáinkiaitjai.</s>
     </seg>
     <seg type="verse" id="b.2TI.24.8">
      <s id="b.2TI.24.8.1">Tuma asamtai tawasap nukajai najanamu tsékena susamua aintsan wisha pénker Túramunam akinkiattajai.</s>
      <s id="b.2TI.24.8.2">Tura aya Wíniak akirkashtatui.</s>
      <s id="b.2TI.24.8.3">Antsu Ashí ni Tátinian shiir Enentáijiai Nákainia nunasha nekas pénkera nuna akikiartatui.</s>
     </seg>
     <seg type="verse" id="b.2TI.24.9">
      <s id="b.2TI.24.9.1">Wárik iiraitin Enentáimturata.</s>
     </seg>
     <seg type="verse" id="b.2TI.24.10">
      <s id="b.2TI.24.10.1">Témas aya Jú nunkanmayanak wakerak ajapa ikiuruk Tisarúnikia péprunam weyi.</s>
      <s id="b.2TI.24.10.2">Tura Kresentisha Karasea nunkanam weyi.</s>
      <s id="b.2TI.24.10.3">Núnisan Títiusha Tarmasia nunkanam weyi.</s>
     </seg>
     <seg type="verse" id="b.2TI.24.11">
      <s id="b.2TI.24.11.1">Túrawarmatai aya Rúkas wijiai pujawai.</s>
      <s id="b.2TI.24.11.2">Márkus eaka Wáinkiam ame itiartitia.</s>
      <s id="b.2TI.24.11.3">Jui ti penker yainkiamniaiti.</s>
     </seg>
     <seg type="verse" id="b.2TI.24.12">
      <s id="b.2TI.24.12.1">Tura Tíkikiunka Ipisiu péprunam akupkamjai.</s>
     </seg>
     <seg type="verse" id="b.2TI.24.13">
      <s id="b.2TI.24.13.1">Tura winiakum nuparam Pushí Trúas péprunam Karpu jeen ikiukmiaj nu takurtuktia.</s>
      <s id="b.2TI.24.13.2">Núnisan nuparam Papísha tura nekaska penké Papí takurtuktia.</s>
     </seg>
     <seg type="verse" id="b.2TI.24.14">
      <s id="b.2TI.24.14.1">Arejántruka jirujai takawa nu ti yajauch awajtusuiti.</s>
      <s id="b.2TI.24.14.2">Túrutaitkiuisha ni Túramujai métek Yus Akiktí.</s>
     </seg>
     <seg type="verse" id="b.2TI.24.15">
      <s id="b.2TI.24.15.1">Nu amesha pénker Wáinkiatá.</s>
      <s id="b.2TI.24.15.2">Ii étsereamun penké nakitiawai.</s>
     </seg>
     <seg type="verse" id="b.2TI.24.16">
      <s id="b.2TI.24.16.1">Emka akupniunam ayamprumaktaj tusan chichaakui chikichkisha Yáintkiacharmiayi.</s>
      <s id="b.2TI.24.16.2">Antsu sapijmiainiak ikiurkiarmiayi.</s>
      <s id="b.2TI.24.16.3">Yus nu shuaran yajauch Enentáimturcharka maak.</s>
     </seg>
     <seg type="verse" id="b.2TI.24.17">
      <s id="b.2TI.24.17.1">Tura ii Uuntri Jesukrístu ni kakarmarin surus yaintkiamiayi.</s>
      <s id="b.2TI.24.17.2">Nujai uwempratin chichaman Ashí nunkanam Israer-shuarcha antukarti tusan etserkamjai.</s>
      <s id="b.2TI.24.17.3">Tura Núnisan akupniunmayasha ii Uuntri uwemtikrurmiayi.</s>
     </seg>
     <seg type="verse" id="b.2TI.24.18">
      <s id="b.2TI.24.18.1">Tura Núnisan Ashí yajauchia Nuyá uwemtikrurmatai Nii akupeana nui nayaimpiniam jeattajai.</s>
      <s id="b.2TI.24.18.2">Ninki tuke shiir awajnasti.</s>
      <s id="b.2TI.24.18.3">Núnisan Atí.</s>
     </seg>
     <seg type="verse" id="b.2TI.24.19">
      <s id="b.2TI.24.19.1">Piriskancha ni aishri Akirancha amikmainiajai.</s>
      <s id="b.2TI.24.19.2">Núnisnak Unisépuru shuarincha amikmainiajai.</s>
     </seg>
     <seg type="verse" id="b.2TI.24.20">
      <s id="b.2TI.24.20.1">Erastu Kurintiu péprunam juakmai.</s>
      <s id="b.2TI.24.20.2">Tura Trúpimiunka Miritiu péprunam jaan ikiukmiajai.</s>
     </seg>
     <seg type="verse" id="b.2TI.24.21">
      <s id="b.2TI.24.21.1">Michá nantu jeatsain iiraitin Enentáimturata.</s>
      <s id="b.2TI.24.21.2">Tura Eupurusha Putentesha Ríniusha Kráutiasha tura Ashí Yus-shuarsha amikmaatmainiawai.</s>
     </seg>
     <seg type="verse" id="b.2TI.24.22">
      <s id="b.2TI.24.22.1">Ii Uuntri Jesukrístu ámijiai tsanin Pujustí.</s>
      <s id="b.2TI.24.22.2">Tura Yus Ashí pénker waitmakarti.</s>
      <s id="b.2TI.24.22.3">Nuke Atí.</s>
     </seg>
    </div>
   </div>
   <div type="book" id="b.TIT">
    <div type="chapter" id="b.TIT.1">
     <seg type="verse" id="b.TIT.1.1">
      <s id="b.TIT.1.1.1">Wikia Pápruitjai Yusa takarniuri.</s>
      <s id="b.TIT.1.1.2">Tura Jesukrístu akatramurintjai.</s>
      <s id="b.TIT.1.1.3">Yus achikma ainia Nú shuar niisha antukar Yúsan umirkarat tusan akatramuitjai.</s>
      <s id="b.TIT.1.1.4">Shuar nuna nekaawar pénker wekasartatui.</s>
     </seg>
     <seg type="verse" id="b.TIT.1.2">
      <s id="b.TIT.1.2.1">Tura Nú arant, Nú shuarsha tuke iwiaaku pujusarat tusan étsereajai.</s>
      <s id="b.TIT.1.2.2">Nú shuarnasha, nunkan najantsuk, "uwemtikrattajai" Yus Tímiayi.</s>
      <s id="b.TIT.1.2.3">Tura Niisha Wáitruatniun tujintiawai.</s>
     </seg>
     <seg type="verse" id="b.TIT.1.3">
      <s id="b.TIT.1.3.1">Tura yamaikia, tsawant jeamtai, nuna nekaawarat tusa ii Yusri uwemtikkiartinia nu, winia chichamur ujakarta tusa, winia akatturmiayi.</s>
     </seg>
     <seg type="verse" id="b.TIT.1.4">
      <s id="b.TIT.1.4.1">Titiu, wi Yusna étserma umikiu asakmin winia uchirua aitkiasnak papin aateajme.</s>
      <s id="b.TIT.1.4.2">Iis, iijiai métek Yus nekas Enentáimtatsjik.</s>
      <s id="b.TIT.1.4.3">Yus waitnentrama asa shiir awajtamsati tusan wakerajme.</s>
      <s id="b.TIT.1.4.4">Tura ii Apari Yussha, ii Uuntri Jesukrístusha, Uwemtikkiartin ana nu, Enentáimin imiatkincha awajtamsati, tajai.</s>
     </seg>
     <seg type="verse" id="b.TIT.1.5">
      <s id="b.TIT.1.5.1">Wats, wi iwiarachmajna nu ame iwiarata tusan Kreta nunkanam ikiukchamkajam.</s>
      <s id="b.TIT.1.5.2">Tura "Ashí péprunam Yus-shuar írunmanum, Yus-shuaran Wáinkiarat tusam shuar anaikiarta" Tíchamkajam.</s>
     </seg>
     <seg type="verse" id="b.TIT.1.6">
      <s id="b.TIT.1.6.1">Yus-shuaran Wáinin Júnis Atí.</s>
      <s id="b.TIT.1.6.2">Niisha makuuchmin ti pénker Wekasatí.</s>
      <s id="b.TIT.1.6.3">Tura Chikichík nuwentin átiniaiti.</s>
      <s id="b.TIT.1.6.4">Tura ni uchirisha Yusna ártiniaiti.</s>
      <s id="b.TIT.1.6.5">Tura shuar yajauch chicharsachmin niisha tutupnisan wekain ártiniaiti.</s>
     </seg>
     <seg type="verse" id="b.TIT.1.7">
      <s id="b.TIT.1.7.1">Enentáimprata.</s>
      <s id="b.TIT.1.7.2">Yus-shuaran Wáinin Yusna ana nuna Wáinkiat tusa anaikiamuiti.</s>
      <s id="b.TIT.1.7.3">Tuma asamtai nekas makuuchmin wekasatniuiti.</s>
      <s id="b.TIT.1.7.4">Waantu Enentáimtumatsuk, kajetsuk, tura nampechu átiniaiti.</s>
      <s id="b.TIT.1.7.5">Chikichan waitkiau áchatniuiti.</s>
      <s id="b.TIT.1.7.6">Tura ananma Kuítrintin ajastaj tusa wakerukchatniuiti.</s>
     </seg>
     <seg type="verse" id="b.TIT.1.8">
      <s id="b.TIT.1.8.1">Antsu shuar ni jeen írar winiana nuna itiaatniuiti.</s>
      <s id="b.TIT.1.8.2">Tura Ashí pénker ana nuna wakerin, esetas Enentáimin átiniaiti.</s>
      <s id="b.TIT.1.8.3">Tura ju nunkanmaya akupeamuncha, Núnisan Yús akupeamuncha umirkatniuiti.</s>
      <s id="b.TIT.1.8.4">Tura ninki iimiastiniaiti.</s>
     </seg>
     <seg type="verse" id="b.TIT.1.9">
      <s id="b.TIT.1.9.1">Tura Nú arantcha, Chíkich Shuáran pénker jintintrataj tusa tura Yus-Chichaman nakitin ainia nuna nupetkataj tusa, Yúsnumia nekas chichaman, nii Unuimiátramiania Nuyá kanakchatniuiti.</s>
     </seg>
     <seg type="verse" id="b.TIT.1.10">
      <s id="b.TIT.1.10.1">Nekaata.</s>
      <s id="b.TIT.1.10.2">Umichu ti irunui.</s>
      <s id="b.TIT.1.10.3">Niisha ántar chichau ásar ananmau ainiawai.</s>
      <s id="b.TIT.1.10.4">Israer-shuar weeanam ti irunui Nú shuar.</s>
     </seg>
     <seg type="verse" id="b.TIT.1.11">
      <s id="b.TIT.1.11.1">Niisha Kuítian achiktaj tusar wakeruiniak, yajauch unuiniarchatniua nuna unuiniainiawai.</s>
      <s id="b.TIT.1.11.2">Nuna Túruiniak Untsurí Shuáran, ni írutkamurijiai yajauch Enentáimtikiainiawai.</s>
      <s id="b.TIT.1.11.3">Tuma asamtai auka, ni wene epetkatniuiti, ántar chichainiakui.</s>
     </seg>
     <seg type="verse" id="b.TIT.1.12">
      <s id="b.TIT.1.12.1">Warí, imia Krétanmaya chichaman etserin juna Tíchamka: "Krétanmaya aentska tuke Wáitrin ainiawai.</s>
      <s id="b.TIT.1.12.2">Tura Nákitiat ti yurumin ainiawai.</s>
      <s id="b.TIT.1.12.3">Yajasma Núnisan ainiawai."</s>
      <s id="b.TIT.1.12.4">Nuna Tíchamka.</s>
     </seg>
     <seg type="verse" id="b.TIT.1.14">
      <s id="b.TIT.1.14.1">Maa, niisha nékasan Tímiayi.</s>
      <s id="b.TIT.1.14.2">Nu tuma asamtai, Titiu, Israer-shuar ántar tuinia nuna, Yus-shuar Anturkachartí tusam, tura nekas chichaman nakitiana nuna akupeamurin Umirkachartí tusam, antsu Yúsan nekas umirkarat tusam, umichu shuar kakaram chicharkarta.</s>
     </seg>
     <seg type="verse" id="b.TIT.1.15">
      <s id="b.TIT.1.15.1">Enentáimprata.</s>
      <s id="b.TIT.1.15.2">Yus-shuarka, ni Enentái chamir ajasu ana nuka, Ashí ni wainnia nuna pénkernak Enentáimtawai.</s>
      <s id="b.TIT.1.15.3">Tura Chíkich shuar, Yúsan umirkachu asa, ni Enentái wapik asa, pénker ana nuna Enentáimtustinian tujintiawai.</s>
      <s id="b.TIT.1.15.4">Achapai Enentáimiuk, pénkercha ana nuna "pénkeraiti" tawai.</s>
     </seg>
     <seg type="verse" id="b.TIT.1.16">
      <s id="b.TIT.1.16.1">Tura niisha "Yus-shuaraitjai" Tuíniayatan, Yúsan umirtsuk Niisháa Túruiniawai.</s>
      <s id="b.TIT.1.16.2">Tuma ásar muijmiai ainiawai niisha.</s>
      <s id="b.TIT.1.16.3">Umichu ásar pénkeran Túratniun penké tujintiainiawai.</s>
     </seg>
    </div>
    <div type="chapter" id="b.TIT.2">
     <seg type="verse" id="b.TIT.2.1">
      <s id="b.TIT.2.1.1">Tura amesha, Titiu, pénker chicham etserkata.</s>
      <s id="b.TIT.2.1.2">Yus-Chicham Tátsuna nu etserkaip.</s>
     </seg>
     <seg type="verse" id="b.TIT.2.2">
      <s id="b.TIT.2.2.1">Antsu aishman katsunt Yusna ainia nu, ju jintintrata.</s>
      <s id="b.TIT.2.2.2">Nampechu, Nánkamas Enentáimcha, esetas Enentáimin arti.</s>
      <s id="b.TIT.2.2.3">Yus tana nuna umirin tura anenain arti.</s>
      <s id="b.TIT.2.2.4">Ni Itiurchatríin Yúsan Enentáimtusar katsuntin arti.</s>
     </seg>
     <seg type="verse" id="b.TIT.2.3">
      <s id="b.TIT.2.3.1">Tura Núnismek nuwa katsunt Yusna ainia nusha ju jintintrata.</s>
      <s id="b.TIT.2.3.2">Niisha Núnisaran Yus-shuarti Túramnia nuna pénker Túrawartí.</s>
      <s id="b.TIT.2.3.3">Tsanumin tura nampen áchartí.</s>
      <s id="b.TIT.2.3.4">Antsu pénker wekasatniun unuinin arti.</s>
     </seg>
     <seg type="verse" id="b.TIT.2.4">
      <s id="b.TIT.2.4.1">Niisha yama nuatnakua nuna ni aishrin ni Uchiríncha nekas aneetniun Unuiniarartí.</s>
     </seg>
     <seg type="verse" id="b.TIT.2.5">
      <s id="b.TIT.2.5.1">Junasha Jintintrartí.</s>
      <s id="b.TIT.2.5.2">Esetas Enentáimin, pénker wekain ártiniaiti.</s>
      <s id="b.TIT.2.5.3">Ni takatrin pénker takastin ainiawai.</s>
      <s id="b.TIT.2.5.4">Ni aishrin umirin ártiniaiti.</s>
      <s id="b.TIT.2.5.5">Tura waitnentin ártiniaiti.</s>
      <s id="b.TIT.2.5.6">Yus-shuarcha Yus-Chichaman yajauch chicharkarain tusar Túrawartiniaiti.</s>
      <s id="b.TIT.2.5.7">"Tu jintintrarta" Titiá.</s>
     </seg>
     <seg type="verse" id="b.TIT.2.6">
      <s id="b.TIT.2.6.1">Nuyá, Titiu, natsa ainia nu "Nánkamsar Enentáimsarum wekasairap" Titiá.</s>
     </seg>
     <seg type="verse" id="b.TIT.2.8">
      <s id="b.TIT.2.8.1">Tura amesha, Titiu, Ashí tsawant pénker Wekasatá.</s>
      <s id="b.TIT.2.8.2">Nu natsa wi Túramun Júkiar nunak Túrawarmi tusam, nu Túrata.</s>
      <s id="b.TIT.2.8.3">Tura anturtamna nu "nekaschapitia" tiin tusam, esetsam Enentáimsam, Yus-Chicham tana nu ímiatrusmek jintintiata.</s>
      <s id="b.TIT.2.8.4">Nú Túrakminkia, Yus-Chichaman nakitiana nu shuar "Titiu Nánkamas chichaawai" Títiaj Tukamá, natsaamak tujintramkattawai.</s>
     </seg>
     <seg type="verse" id="b.TIT.2.9">
      <s id="b.TIT.2.9.1">Takarin ainia nu, ni takartairin umirkarat tusam jintintrarta.</s>
      <s id="b.TIT.2.9.2">"Shiir Enentáimsarum, yajauch aimtsuk shiir umirkatarum" Titiá.</s>
     </seg>
     <seg type="verse" id="b.TIT.2.10">
      <s id="b.TIT.2.10.1">"Kasamkairap, tura anankawairap.</s>
      <s id="b.TIT.2.10.2">Iis, pénker Túrakrumka, takarniuitiatrum, shiir tura asarum ii Uwemtikramin Yusri chichamen Shíiraiti, tu Enentáimtikrattarme" Titiá.</s>
     </seg>
     <seg type="verse" id="b.TIT.2.11">
      <s id="b.TIT.2.11.1">Yus iin waitnentrama asa Ashí aentstin uwemtikramprataj tusa wakerutmaji.</s>
     </seg>
     <seg type="verse" id="b.TIT.2.12">
      <s id="b.TIT.2.12.1">Kame Yus waitnentrama asamtai, Tunáa ana nu iniaisatniuitji, nu nékaji.</s>
      <s id="b.TIT.2.12.2">Tura ju nunkanmaya yajauch ana nu wakerukchatniuitji.</s>
      <s id="b.TIT.2.12.3">Tura antsu ju nunkanam pujayatrik esetsar Enentáimsar ananma wekatsuk tuke tsawant Yus anear wekasatniuitji.</s>
     </seg>
     <seg type="verse" id="b.TIT.2.13">
      <s id="b.TIT.2.13.1">Túrar ii Yusri Jesukrístu, uwemtikramajnia nu, Imiá shiir iwiarnar Tatí tusar Nákastiniaitji.</s>
     </seg>
     <seg type="verse" id="b.TIT.2.14">
      <s id="b.TIT.2.14.1">Jesukrístuka iin jarutramkamiaji, ii tunaarinia uwemtikrampratajtsa.</s>
      <s id="b.TIT.2.14.2">Tura, Winia ajasar tuke Enentáijiai pénker Túrawarat tusa, ii tunaarin japirtampramiaji.</s>
     </seg>
     <seg type="verse" id="b.TIT.2.15">
      <s id="b.TIT.2.15.1">Titiu, anaikiamu asam arantutsuk nu jintintrata.</s>
      <s id="b.TIT.2.15.2">Yajauch ana nuna Túrawarain tusam chicharkarta.</s>
      <s id="b.TIT.2.15.3">Pénkeran Túruinia nu Ikiakárta.</s>
      <s id="b.TIT.2.15.4">Tura yajauch chichartukarain tusam tuke pénker wekasata.</s>
     </seg>
    </div>
    <div type="chapter" id="b.TIT.3">
     <seg type="verse" id="b.TIT.3.1">
      <s id="b.TIT.3.1.1">Titiu, shuar Enentáimtikrarta.</s>
      <s id="b.TIT.3.1.2">"Ashí akupin ainia nusha tura chikich uunt akupena nusha antukrum umirkatarum" Titiá.</s>
      <s id="b.TIT.3.1.3">""Pénkeran Túratin ana nuna Páchitsuk Túrattajai" Títiniaitrume" Titiá.</s>
     </seg>
     <seg type="verse" id="b.TIT.3.2">
      <s id="b.TIT.3.2.1">"Tsanumprairap, kajernaikiairap, antsu shiir Enentáimtunaistarum" Titiá.</s>
      <s id="b.TIT.3.2.2">Nankaamantu Enentáimtumatsuk Ashí shuar pénker awajsatarum tusam tu jintintrarta.</s>
     </seg>
     <seg type="verse" id="b.TIT.3.3">
      <s id="b.TIT.3.3.1">Warí, iisha Núnisrik Yus-shuar ajatsuk Nánkamsar wekaimji, Yuska umirtsuk.</s>
      <s id="b.TIT.3.3.2">Tura íwianch emetamu pempée wekaimji.</s>
      <s id="b.TIT.3.3.3">Tura ii ayashi wakeramu tuke Túriniuyaji.</s>
      <s id="b.TIT.3.3.4">Tunaasha Túriniuyaji.</s>
      <s id="b.TIT.3.3.5">Chíkich atankittsar wakeriniuyaji.</s>
      <s id="b.TIT.3.3.6">Chíkich shuar kajerkar tura nuamtaksha kajernainiuyaji.</s>
     </seg>
     <seg type="verse" id="b.TIT.3.4">
      <s id="b.TIT.3.4.1">Túrasha Yus iin uwemtikkiartin ana nu, anenkratin asa, ni anenkrattairin Ashí aentsun iniaktus iin uwemtikrampramiaji.</s>
     </seg>
     <seg type="verse" id="b.TIT.3.5">
      <s id="b.TIT.3.5.1">Yus iin waitnentrama asa, iikia Júkesha pénker Túrachma ain uwemtikrampramiaji. ṡItiurak uwemtikrampramiaj~i?</s>
      <s id="b.TIT.3.5.2">Ii tunaarin Asakátrampramiaji, nijiaktinia aintsan.</s>
      <s id="b.TIT.3.5.3">Tura Yusa Wakani pujurtamkurin, ii iwiaakmarin yamarman amasmaji.</s>
     </seg>
     <seg type="verse" id="b.TIT.3.6">
      <s id="b.TIT.3.6.1">Jesukrístu jakamujai Yus iin emeenturmatsuk ni Wakanin suramsamiaji.</s>
     </seg>
     <seg type="verse" id="b.TIT.3.7">
      <s id="b.TIT.3.7.1">Iin anenma asa nuna Túramiayi.</s>
      <s id="b.TIT.3.7.2">Nuinkia iisha yamaram awajsamu asar tuke iwiaaku átin, ti wakerimiaj nu iiniuiti.</s>
     </seg>
     <seg type="verse" id="b.TIT.3.8">
      <s id="b.TIT.3.8.1">Nuka ti nekasaiti.</s>
      <s id="b.TIT.3.8.2">Tuma asamtai Yúsan umirkarmia nu, pénker Túratniun tuke wakerukarat tusam tuke jintinki Wetá.</s>
      <s id="b.TIT.3.8.3">Wi Tímiajna nu, pénker asamtai, Ashí aents nuna nekaatniun atsumainiawai.</s>
     </seg>
     <seg type="verse" id="b.TIT.3.9">
      <s id="b.TIT.3.9.1">Shuar netse áujmatainiakui ameja pachisaip.</s>
      <s id="b.TIT.3.9.2">Tura "aya winia uuntruk pénker ainiawai" tu chichasaip.</s>
      <s id="b.TIT.3.9.3">Tura Israer-shuara akupkamuri itiurkit tusa shuar ti áujmatainiakui nusha pachisaip.</s>
      <s id="b.TIT.3.9.4">Antraiti nuka.</s>
      <s id="b.TIT.3.9.5">Pénker wekasatniun yayatsui.</s>
     </seg>
     <seg type="verse" id="b.TIT.3.10">
      <s id="b.TIT.3.10.1">Shuar tsanumprur yajauch Enentáimtunaimtikiana nu chicharkata.</s>
      <s id="b.TIT.3.10.2">Antachkuinkia ataksha chicharkata.</s>
      <s id="b.TIT.3.10.3">Tura penké tujinkiamka jiiki akupkata.</s>
     </seg>
     <seg type="verse" id="b.TIT.3.11">
      <s id="b.TIT.3.11.1">Nujai juna nekaamniaitme: nuna tura asa awajiruiti.</s>
      <s id="b.TIT.3.11.2">Tura ni tunaarinin jakattui.</s>
     </seg>
     <seg type="verse" id="b.TIT.3.12">
      <s id="b.TIT.3.12.1">Wisha Artemasan akatran akuptukchatjameash.</s>
      <s id="b.TIT.3.12.2">Niin akupeachkunka Tíkikiun akuptuktatjame.</s>
      <s id="b.TIT.3.12.3">Nii jeamtai amesha wari winitritia Nekapuris péprunam.</s>
      <s id="b.TIT.3.12.4">Jui Nekapurisnum Yumí nantu asamtai seturan pujuttajai.</s>
     </seg>
     <seg type="verse" id="b.TIT.3.13">
      <s id="b.TIT.3.13.1">Senas, chichaman ti unuimiaru pujana nu, amikiur Apurusjai jeamtai, nii atsumtsuk shiir Weartí tusam, ame Túratin jeamna nu yainta.</s>
     </seg>
     <seg type="verse" id="b.TIT.3.14">
      <s id="b.TIT.3.14.1">Iiní Yus-shuar ainia nusha pénker Túratniun tura atsumainia nunasha Yáintinian Nekaawartí.</s>
      <s id="b.TIT.3.14.2">Antar pujusarain tusan nuna tajai.</s>
     </seg>
     <seg type="verse" id="b.TIT.3.15">
      <s id="b.TIT.3.15.1">Ashí wijiai pujuinia nu amikmaatmainiawai.</s>
      <s id="b.TIT.3.15.2">Tura ii amikri Yus-shuar ainia nu amikmaatruata.</s>
      <s id="b.TIT.3.15.3">Atumniasha Yus shiir yainmakat tusan wakerajrume.</s>
      <s id="b.TIT.3.15.4">Nuke Atí.</s>
     </seg>
    </div>
   </div>
   <div type="book" id="b.PHM">
    <div type="chapter" id="b.PHM.1">
     <seg type="verse" id="b.PHM.1.1">
      <s id="b.PHM.1.1.1">Wi Papru ju papin aaran akuptajme ámin, Jirimiunká.</s>
      <s id="b.PHM.1.1.2">Ii yachi Timiutéusha juna akupturmawai.</s>
      <s id="b.PHM.1.1.3">Wi Jesukrístu takaru asan sepunam pujajai.</s>
      <s id="b.PHM.1.1.4">Ame iijiai tsaninkia Takáa asakmin ju papin akuptajme.</s>
     </seg>
     <seg type="verse" id="b.PHM.1.2">
      <s id="b.PHM.1.2.1">Núnisan ame jeemiin Yus-shuar irunainia nunasha tura ii umai Apiancha tura Arkipiuncha iijiai ti kakaram takasu asamtai ju papin akuptajrume.</s>
     </seg>
     <seg type="verse" id="b.PHM.1.3">
      <s id="b.PHM.1.3.1">Yus ii Apari tura ii Uuntri Jesukrístu shiir Enentáimturma ásar yainmakarti imiatkinchanum tuke shiir pujustinian.</s>
     </seg>
     <seg type="verse" id="b.PHM.1.5">
      <s id="b.PHM.1.5.1">Ame Uunt Jesus shiir Enentáimtakum Ashí Yus-shuar ainia nusha aneamun antukjai.</s>
      <s id="b.PHM.1.5.2">Nuna antukan ámin ti shiir Enentáimtakun Yúsan áujeakun Yúminkiajai.</s>
     </seg>
     <seg type="verse" id="b.PHM.1.6">
      <s id="b.PHM.1.6.1">Aujeakun Chíkich shuarsha ámijiai métek Yúsan nekas Enentáimtuiniak Ashí pénker ana nuna ti paant nekaawarat tusan seajai.</s>
      <s id="b.PHM.1.6.2">Ashí pénker ana nuka Jesukrístu shiir awajsamujai takakji.</s>
     </seg>
     <seg type="verse" id="b.PHM.1.7">
      <s id="b.PHM.1.7.1">Wisha ame anenkratmajai ti shiir Enentáimtakun waraajai.</s>
      <s id="b.PHM.1.7.2">Yatsurú, ámijiai Ashí Yus-shuarsha shiir Enentáimiainiawai.</s>
     </seg>
     <seg type="verse" id="b.PHM.1.8">
      <s id="b.PHM.1.8.1">Nu asamtai kakaram Tátsujme.</s>
      <s id="b.PHM.1.8.2">Kame wakeraknaka Kristu akatramu asan "Ju Túrata" Tíminiaitjiame.</s>
     </seg>
     <seg type="verse" id="b.PHM.1.9">
      <s id="b.PHM.1.9.1">Antsu aneakun aya Júnisan Tájame.</s>
      <s id="b.PHM.1.9.2">Wi Papru uuntach asan tura Krístun takarkun sepunam pujakun</s>
     </seg>
     <seg type="verse" id="b.PHM.1.10">
      <s id="b.PHM.1.10.1">Unisemu waitnentrai tusan seajme.</s>
      <s id="b.PHM.1.10.2">Niisha wi ujakmajai Yus-shuar ajasu asa winia uchirua aintsankete.</s>
      <s id="b.PHM.1.10.3">Sepunam pujayatan ni Aparíya aintsanak ajasjai.</s>
     </seg>
     <seg type="verse" id="b.PHM.1.11">
      <s id="b.PHM.1.11.1">Nuikkia Unisemu ántrauyi antsu yamaikia aminiisha winiisha Yáimniuiti.</s>
     </seg>
     <seg type="verse" id="b.PHM.1.12">
      <s id="b.PHM.1.12.1">Ataksha awantajme.</s>
      <s id="b.PHM.1.12.2">Wi ti penker aneamu asamtai pénker itiaata.</s>
     </seg>
     <seg type="verse" id="b.PHM.1.13">
      <s id="b.PHM.1.13.1">Wi Yus-Chichaman étserkun sepunam pujajai.</s>
      <s id="b.PHM.1.13.2">Túmakun ame Yajá pujakum Yáintkiatin tujintiakmin nii antsu wijiai pujus Yáintkiat tusan wakerimjai.</s>
     </seg>
     <seg type="verse" id="b.PHM.1.14">
      <s id="b.PHM.1.14.1">Túrasha ámin ujatsuk Túrachmin Enentáimpramjai.</s>
      <s id="b.PHM.1.14.2">Kame ame wakerakum útsukchamujai "Pujustí" Tákumninkia maak.</s>
     </seg>
     <seg type="verse" id="b.PHM.1.15">
      <s id="b.PHM.1.15.1">Júnissha Enentáimpramniaiti.</s>
      <s id="b.PHM.1.15.2">Unisemu ishichik tsawant menkakamai tura yamaikia waketki ámijiai tuke pujustatui.</s>
     </seg>
     <seg type="verse" id="b.PHM.1.16">
      <s id="b.PHM.1.16.1">Kame yamaikia emetachma antsu ame aneamu Yátsumea ainis átatui.</s>
      <s id="b.PHM.1.16.2">Nuka ti pénkerchakait.</s>
      <s id="b.PHM.1.16.3">Wisha niin ti aneajai.</s>
      <s id="b.PHM.1.16.4">Tura yainmakmin asamtai tura Krístunam ame yatsum ajasu asamtai winia iniankattsam aneashtapash.</s>
     </seg>
     <seg type="verse" id="b.PHM.1.17">
      <s id="b.PHM.1.17.1">Wisha ti penker amikrumchakaitiaj.</s>
      <s id="b.PHM.1.17.2">Tuma asam winia itiaarua Nútiksam shiir Awayáta.</s>
     </seg>
     <seg type="verse" id="b.PHM.1.18">
      <s id="b.PHM.1.18.1">Yajauch awajtamkaitkiuinkia tura ámijiai tumashitkiuisha wi akiktatjai.</s>
     </seg>
     <seg type="verse" id="b.PHM.1.19">
      <s id="b.PHM.1.19.1">Wi Papru nekas winia uwejrujai juna aaran ti nekas akiktatjame Tájame.</s>
      <s id="b.PHM.1.19.2">Túrasha winia tumashitmena nuna Páchittsujme.</s>
      <s id="b.PHM.1.19.3">Kame wi ujakam Yus-shuar ajaschamkum.</s>
     </seg>
     <seg type="verse" id="b.PHM.1.20">
      <s id="b.PHM.1.20.1">Wátsek, Yatsurú, amesha Yus-shuar asam wi seajme Jú Túrutata.</s>
      <s id="b.PHM.1.20.2">Kristu Enentáimtakum shiir Enentáimtikrurta.</s>
     </seg>
     <seg type="verse" id="b.PHM.1.21">
      <s id="b.PHM.1.21.1">Ti penker uminiaitme nuna nékakun Júnisan aatjame.</s>
      <s id="b.PHM.1.21.2">Tura wi seajmena nuna nankaamas Túrattamna nuna nékajai.</s>
     </seg>
     <seg type="verse" id="b.PHM.1.22">
      <s id="b.PHM.1.22.1">Ayu.</s>
      <s id="b.PHM.1.22.2">Atum Yus áujturkurmin Yus winia tsankatruktatui atumiin iiraitniun.</s>
      <s id="b.PHM.1.22.3">Tuma asamtai wi nui jean pujustin iwiarturata.</s>
     </seg>
     <seg type="verse" id="b.PHM.1.23">
      <s id="b.PHM.1.23.1">Epaprassha niisha Jesukrístunu étseruk sepunam wijiai pujus amikmaatmarme.</s>
     </seg>
     <seg type="verse" id="b.PHM.1.24">
      <s id="b.PHM.1.24.1">Núnisan Márkussha Aristárkusha Témassha tura Rúkassha Yus-Chichaman etserkatniun Yáintiainia nusha amikmaatmainiawai.</s>
     </seg>
     <seg type="verse" id="b.PHM.1.25">
      <s id="b.PHM.1.25.1">Ii Uuntri Jesukrístu atumniasha ti shiir yainmakarti.</s>
      <s id="b.PHM.1.25.2">Nuke Atí.</s>
     </seg>
    </div>
   </div>
   <div type="book" id="b.HEB">
    <div type="chapter" id="b.HEB.1">
     <seg type="verse" id="b.HEB.1.1">
      <s id="b.HEB.1.1.1">Yáunchuka Yúsnan etserniujai chichas Yus ni Enentáimmian ii uuntrin ujakmiayi.</s>
      <s id="b.HEB.1.1.2">Tura Untsurí nunkanmasha tura Untsurí uwitincha Niisháa Niisháa chichas ujakmiayi.</s>
     </seg>
     <seg type="verse" id="b.HEB.1.2">
      <s id="b.HEB.1.2.1">Antsu ju Amúamu tsawantaikia ni Uchirí Jesukrístujain Ashí Niiniu ana nuna ujatmakji.</s>
      <s id="b.HEB.1.2.2">Yus Niijiai Ashí írunna nuna najana asa mash Niin Súsaiti.</s>
     </seg>
     <seg type="verse" id="b.HEB.1.3">
      <s id="b.HEB.1.3.1">Níyaiti Yúsan Imiá métek nakumeana nu.</s>
      <s id="b.HEB.1.3.2">Tura Níyaiti Yus nankaamas shiira nuna paant awajeana nu.</s>
      <s id="b.HEB.1.3.3">Niisha aya ni chichamejai kakarma nujai Ashí írunna nuna Wáiniuk emeta pujurui.</s>
      <s id="b.HEB.1.3.4">Tura ii tunaarin nijiatramak akupin pujutainium, Yusa untsuurini, pujusmiayi.</s>
     </seg>
     <seg type="verse" id="b.HEB.1.4">
      <s id="b.HEB.1.4.1">Yusa Uchiri nayaimpinmaya suntarjai Imiá nankaamantu awajnasuiti.</s>
      <s id="b.HEB.1.4.2">Tura ti nankaamantu asamtai Yus nayaimpinmaya suntar nankaamas Niin ti shiir awajtawai.</s>
     </seg>
     <seg type="verse" id="b.HEB.1.5">
      <s id="b.HEB.1.5.1">Wátsek, nayaimpinmaya suntaran chikichkinkesha juna Tútsuk Krístun Tímiayi: "Ame winia Uchiruitme.</s>
      <s id="b.HEB.1.5.2">Túmaitkiui Yamáikia winia kakarmarun átakeajme."</s>
      <s id="b.HEB.1.5.3">Tura Núnisan Tímiayi: "Wi ni apari átatjai, tura Nii winia uchir átatui."</s>
     </seg>
     <seg type="verse" id="b.HEB.1.6">
      <s id="b.HEB.1.6.1">Tura Jú nunkanam ni Iwiairin akupeak Tímiayi: "Ashí Yusa suntari tikishmatrarti."</s>
     </seg>
     <seg type="verse" id="b.HEB.1.7">
      <s id="b.HEB.1.7.1">Nayaimpinmaya suntarnan Júnis chicharui: "Nayaimpinmaya suntarin takartursarat tusa nasea aintsan awajsaiti.</s>
      <s id="b.HEB.1.7.2">Ni suntarin Chárpia ainis akupeawai."</s>
     </seg>
     <seg type="verse" id="b.HEB.1.8">
      <s id="b.HEB.1.8.1">Antsu ni Uchiríniun Tímiayi: "Ame, Yusá, tuke akupniuitme.</s>
      <s id="b.HEB.1.8.2">Ame akuptairmesha aya pénkeraiti.</s>
     </seg>
     <seg type="verse" id="b.HEB.1.9">
      <s id="b.HEB.1.9.1">Pénkera nu anenaitme, tura yajauchia nu Muíjniuitme.</s>
      <s id="b.HEB.1.9.2">Tuma asamtai Ashí shuar shiir warartamu asamtai Yus, ame Yúsrum, Ashí akupniujai nankaamas uunt awajtamsaiti."</s>
     </seg>
     <seg type="verse" id="b.HEB.1.10">
      <s id="b.HEB.1.10.1">Nu arantcha tawai: "Uuntá, Yámankamtaik Ame ju nunka najanamiame.</s>
      <s id="b.HEB.1.10.2">Túram ame uwejmijiai nayaimpisha najanaitme.</s>
     </seg>
     <seg type="verse" id="b.HEB.1.11">
      <s id="b.HEB.1.11.1">Nusha mai amuukarmataisha Ame tuke pujuttame.</s>
      <s id="b.HEB.1.11.2">Tarachjai métek mamurartatui.</s>
     </seg>
     <seg type="verse" id="b.HEB.1.12">
      <s id="b.HEB.1.12.1">Tura ipijram ikiustatme.</s>
      <s id="b.HEB.1.12.2">Pushiya aintsam Yapajiáttame.</s>
      <s id="b.HEB.1.12.3">Túrasha Ameka Núnismek átatme.</s>
      <s id="b.HEB.1.12.4">Játsuk tuke pujuttame."</s>
     </seg>
     <seg type="verse" id="b.HEB.1.13">
      <s id="b.HEB.1.13.1">Ataksha Tímiayi: "Akupin pujutainium, winia untsuuruini, pujusam Nákarsatá.</s>
      <s id="b.HEB.1.13.2">Ame nemasrumin nupetkan Amin umirtamkarti tusan amastatjai."</s>
      <s id="b.HEB.1.13.3">Núnisan nayaimpinmaya suntaran penké Tíchamiayi.</s>
     </seg>
     <seg type="verse" id="b.HEB.1.14">
      <s id="b.HEB.1.14.1">Antsu Yusa Suntarí wakan ainiak Ashí shuar uwemprartatna nuna Yáinkiarat tusar Yus akupkamu ainiawai.</s>
     </seg>
    </div>
    <div type="chapter" id="b.HEB.2">
     <seg type="verse" id="b.HEB.2.1">
      <s id="b.HEB.2.1.1">Nuikia Kristu ti uunt asamtai Ashí Niiniu antukajnia nujai kanakchatin ti Enentáimtustiniaitji.</s>
     </seg>
     <seg type="verse" id="b.HEB.2.2">
      <s id="b.HEB.2.2.1">Yaunchu nayaimpinmaya suntar Muisaisan Súsarmia Nú akupkamu nekas uminkiatniuyayi.</s>
      <s id="b.HEB.2.2.2">Shuar umitsuk tunaan Túramtai ti kakaram Asutniáwarmiayi.</s>
     </seg>
     <seg type="verse" id="b.HEB.2.3">
      <s id="b.HEB.2.3.1">Antsu ii Uuntri Krístuka Uwempratin Chichaman emka itiamiayi.</s>
      <s id="b.HEB.2.3.2">Tura Imiá nekas Tuíniak Niin anturkaru iin ujatmakarmaji.</s>
      <s id="b.HEB.2.3.3">Tuma asamtai Uwempratin Chicham nakitiakrikia nuna nankaamas uwemtsuk Asutniáttaji.</s>
     </seg>
     <seg type="verse" id="b.HEB.2.4">
      <s id="b.HEB.2.4.1">Kame nu arantcha, Uwempratin Chicham ujatmainiakrin Imiá nekas Tuíniawai tusa aents Túrachminian kakarman Yus iniakmasmiayi.</s>
      <s id="b.HEB.2.4.2">Núnisan ni Shiir Wakani ni wakerana Núnisan Niisháa Niisháa kakermajai takamtikeawai.</s>
      <s id="b.HEB.2.4.3">Nujai Yus-Chichama nu paant nekanamniaiti.</s>
     </seg>
     <seg type="verse" id="b.HEB.2.5">
      <s id="b.HEB.2.5.1">Ayu.</s>
      <s id="b.HEB.2.5.2">Nuik áujmatkur "Jú nunka amuukattawai" taji.</s>
      <s id="b.HEB.2.5.3">Tura yamaram nunkanam nayaimpinmaya suntar akupkachartatui.</s>
     </seg>
     <seg type="verse" id="b.HEB.2.6">
      <s id="b.HEB.2.6.1">Antsu ii akupkattajnia nu, Yus-Papinium aarmaiti: "ṡShuarti warimpiaitiaj ame Imiá Enentáimtitniusha?</s>
      <s id="b.HEB.2.6.2">Kame, ṡshuar Warí asamtai pujursataj tamea?</s>
     </seg>
     <seg type="verse" id="b.HEB.2.7">
      <s id="b.HEB.2.7.1">Ishichik tsawant nayaimpinmaya suntarjai péejchach awajsamiame.</s>
      <s id="b.HEB.2.7.2">Túram ti shiir nankaamas uunt awajsattame.</s>
      <s id="b.HEB.2.7.3">Ame najanamun Ashí akupkati tusam tsankatkattame.</s>
     </seg>
     <seg type="verse" id="b.HEB.2.8">
      <s id="b.HEB.2.8.1">Ashí niin umirkarti tusam susattame."</s>
      <s id="b.HEB.2.8.2">Tu aarmaiti.</s>
      <s id="b.HEB.2.8.3">Yus "Ashí niin umirkarti" takui niin umirkashtinkia atsawai.</s>
      <s id="b.HEB.2.8.4">Túrasha yamaikia Ashí umirainiaka Wáintsuji.</s>
     </seg>
     <seg type="verse" id="b.HEB.2.9">
      <s id="b.HEB.2.9.1">Tura Wáinjinia nu Krístuiti.</s>
      <s id="b.HEB.2.9.2">Niisha aents ajas ishichik tsawant nayaimpinmaya suntarjai péejchach ajasmiayi.</s>
      <s id="b.HEB.2.9.3">Yus ni shuarin ti aneak jarukarti tusa wakerimiayi.</s>
      <s id="b.HEB.2.9.4">Tura ni Wáitias jakamujai yamaikia ti shiir nankaamas Uunt awajsamuiti.</s>
     </seg>
     <seg type="verse" id="b.HEB.2.10">
      <s id="b.HEB.2.10.1">Ashí írunna nu Yus najanamu ásar ni wakeramun umiktin ainiawai.</s>
      <s id="b.HEB.2.10.2">Tura Ashí ni uchirisha ni Shíirmarin pachiinkiarat tusa wakerawai.</s>
      <s id="b.HEB.2.10.3">Tuma asa Yuska Jesukrístun, nu shuaran Uwemtiknia nuna, ni waitsmujai nekas Uwemtikkiartin awajsamiayi.</s>
     </seg>
     <seg type="verse" id="b.HEB.2.11">
      <s id="b.HEB.2.11.1">Yusna Atí tusa shiir awajsamuncha tura Kristu niin shiir awajea nunasha Yuska mai metek ni Aparínti.</s>
      <s id="b.HEB.2.11.2">Nu asamtai Yusa Uchiri nu shuaran "yatsur" Títinian natsantatsui.</s>
     </seg>
     <seg type="verse" id="b.HEB.2.12">
      <s id="b.HEB.2.12.1">Yus-Papinium Núnisan tawai: "Ame Náarmin winia yatsurun ujakartatjai.</s>
      <s id="b.HEB.2.12.2">Ashí iruntramunam kantampruattajme."</s>
     </seg>
     <seg type="verse" id="b.HEB.2.13">
      <s id="b.HEB.2.13.1">Ataksha ni shuarijiai métek Enentáimtamun tawai: "Yúsan ti shiir Enentáimtustatjai."</s>
      <s id="b.HEB.2.13.2">Tura ataksha: "Yus surusmia Nú uchirjai Yúsan umirkun pujajai" tawai.</s>
     </seg>
     <seg type="verse" id="b.HEB.2.14">
      <s id="b.HEB.2.14.1">Tura nu uchi aents ásarmatai Núnisan Jesussha aents ajasmiayi.</s>
      <s id="b.HEB.2.14.2">Tura aents ajas jaka, iwianchin, jatai nérenniurin, Ashí emesramiayi.</s>
     </seg>
     <seg type="verse" id="b.HEB.2.15">
      <s id="b.HEB.2.15.1">Tura ti Untsurí shuaran uwemtikrarmiayi.</s>
      <s id="b.HEB.2.15.2">Nu shuar yaunchu Jákatniun ashamainiak tuke Wáitin ármiayi.</s>
      <s id="b.HEB.2.15.3">Antsu ni jakamujai Yamái ankant ainiawai.</s>
     </seg>
     <seg type="verse" id="b.HEB.2.16">
      <s id="b.HEB.2.16.1">Maa, Imiá nekasaiti, nayaimpinmaya suntaran Yáintaj tusa Táchamiayi.</s>
      <s id="b.HEB.2.16.2">Antsu Ashí Apraám weean, Ashí Yus-shuar ainia nuna Yáintajtsa Támiayi.</s>
     </seg>
     <seg type="verse" id="b.HEB.2.17">
      <s id="b.HEB.2.17.1">Túratin asa penké métek ni Yachía ainis ajasmiayi.</s>
      <s id="b.HEB.2.17.2">Nujai iin tuke waitnentrampramniaitji.</s>
      <s id="b.HEB.2.17.3">Tuma asa Yúsnan pujurniu uuntri ajas Yúsan tuke pénker chichartamsamniaitji.</s>
      <s id="b.HEB.2.17.4">Núnisan murikiun maa Yus Súsatniua aintsan ni jakamujai Ashí shuara tunaarin tsankurniuiti.</s>
     </seg>
     <seg type="verse" id="b.HEB.2.18">
      <s id="b.HEB.2.18.1">Tura imia ninki waitsa asa tura íwianch nekapsamu asa yamaikia iisha Wáitiakrincha tura íwianch nekapramkurnisha yainmakminiaitji.</s>
     </seg>
    </div>
    <div type="chapter" id="b.HEB.3">
     <seg type="verse" id="b.HEB.3.1">
      <s id="b.HEB.3.1.1">Tuma asamtai, pénker yatsuru, atumniasha Niiniu Atí tusa Yus achirmakuitrume.</s>
      <s id="b.HEB.3.1.2">Tuma asarum Kristu Jesus pénker Enentáimtustarum.</s>
      <s id="b.HEB.3.1.3">Niisha Yus nekas Akatramuyayi.</s>
      <s id="b.HEB.3.1.4">Tura Ashí Yus-shuar ajasarua nujai Yúsnan pujurniu uuntria Núnisaiti.</s>
     </seg>
     <seg type="verse" id="b.HEB.3.2">
      <s id="b.HEB.3.2.1">Nu Atí tusa Yus anaikiamiayi.</s>
      <s id="b.HEB.3.2.2">Túramtai Kristu nuna ti penker takasuiti.</s>
      <s id="b.HEB.3.2.3">Núnisan Muisais Ashí Yusa aentsrin, Israer-shuar armia nuna ti shiir wainkiamiayi.</s>
     </seg>
     <seg type="verse" id="b.HEB.3.3">
      <s id="b.HEB.3.3.1">Túrasha Muisaisjai nankaamas Kristu ti shiir awajnasuiti.</s>
      <s id="b.HEB.3.3.2">Jeajai nankaamas jea jeamniuka nekas pénkerchakait.</s>
      <s id="b.HEB.3.3.3">Núnisan Kristu Muisaisjai nankaamas pénkeraiti.</s>
     </seg>
     <seg type="verse" id="b.HEB.3.4">
      <s id="b.HEB.3.4.1">Kame Ashí jean shuar jeamtsuk.</s>
      <s id="b.HEB.3.4.2">Tura Yus Ashí írunna nuna najanaiti.</s>
     </seg>
     <seg type="verse" id="b.HEB.3.5">
      <s id="b.HEB.3.5.1">Wats.</s>
      <s id="b.HEB.3.5.2">Muisais Israer-shuaran Wáiniuk Yusa Jeen takastinia aintsan pénker takarniuyayi.</s>
      <s id="b.HEB.3.5.3">Tura ni takaak ukunam Yus Títiatna nuna etserkatniuyayi.</s>
     </seg>
     <seg type="verse" id="b.HEB.3.6">
      <s id="b.HEB.3.6.1">Túrasha Kristu Yusa Jeen takarniuchu asa antsu Yusa Uchiri asa nui Ashí akupeawai.</s>
      <s id="b.HEB.3.6.2">Nu jeasha iitji.</s>
      <s id="b.HEB.3.6.3">Tura tuke iniaitsuk kakaram ajasar Yus suramsattaj nu wararsar Nákastiniaitji.</s>
     </seg>
     <seg type="verse" id="b.HEB.3.7">
      <s id="b.HEB.3.7.1">Nu asamtai, Yusa Shiir Wakani Yus-Papinium tawai: "Yamaikia, Yus tana nu ántakrumka</s>
     </seg>
     <seg type="verse" id="b.HEB.3.8">
      <s id="b.HEB.3.8.1">nakittsuk shiir anturkatarum.</s>
      <s id="b.HEB.3.8.2">Israer-shuar yaunchu aents atsamunam wekainiak Yus taman nakitrar Yúsan nekapsar akajkarmiayi.</s>
     </seg>
     <seg type="verse" id="b.HEB.3.9">
      <s id="b.HEB.3.9.1">Túramtai Yus Tímiayi "Nui Atumí uuntri nekaprusar akajtukarmiayi.</s>
      <s id="b.HEB.3.9.2">Kuarenta (40) uwitin wi kakaram Túramun iisarsha nakitrurarmiayi.</s>
     </seg>
     <seg type="verse" id="b.HEB.3.10">
      <s id="b.HEB.3.10.1">Tuma ásarmatai nu shuaran kajerkan tiarmajai "Nu shuar ni Enentáin tuke awajiniawai.</s>
      <s id="b.HEB.3.10.2">Tura Wi taman umirkatniun nakitiainiawai" Tímiajai.</s>
     </seg>
     <seg type="verse" id="b.HEB.3.11">
      <s id="b.HEB.3.11.1">Tura kajerkaran nekas Tákun "Wijiai shiir pujustinian penké tsankatkachartatjai" Tímiajai" Tímiayi Yús."</s>
      <s id="b.HEB.3.11.2">Tu aarmaiti.</s>
     </seg>
     <seg type="verse" id="b.HEB.3.12">
      <s id="b.HEB.3.12.1">Anearta, yatsuru.</s>
      <s id="b.HEB.3.12.2">Yajauch Enentáimsarum tuke iwiaaku Yus Enentáimtutsuk kanakiirap.</s>
     </seg>
     <seg type="verse" id="b.HEB.3.13">
      <s id="b.HEB.3.13.1">Kame kashinkia tunaajai anannam Enentáimin Yúsna nakitrashtapash.</s>
      <s id="b.HEB.3.13.2">Tuma asamtai yamaik tura Ashí tsawant Ikiakánairatarum.</s>
     </seg>
     <seg type="verse" id="b.HEB.3.14">
      <s id="b.HEB.3.14.1">Yámankamtaik Kristu shiir Enentáimtusmaj Núnisrik tuke iniaitsuk émeteakrikia Krístujai shiir tsaninkiar pujustatji.</s>
     </seg>
     <seg type="verse" id="b.HEB.3.15">
      <s id="b.HEB.3.15.1">Nu asamtai Yus-Papí tawai: "Yamaikia, Yus tana nu ántakrumka nakittsuk shiir anturkatarum.</s>
      <s id="b.HEB.3.15.2">Israer-shuar yaunchu Yus taman nakitrarua Núnisrum ajasairap."</s>
     </seg>
     <seg type="verse" id="b.HEB.3.16">
      <s id="b.HEB.3.16.1">Muisais Ejiptu nunkanmaya jiikmia Nú shuar Yusa chichamen anturkariat nakitrarmiayi.</s>
     </seg>
     <seg type="verse" id="b.HEB.3.17">
      <s id="b.HEB.3.17.1">Tura umiiniachkui kuarenta Uwí kajerkarmiayi.</s>
      <s id="b.HEB.3.17.2">Tunaan Túrawaru ásar Untsurí shuar aents atsamunam kajinkiarmiayi.</s>
     </seg>
     <seg type="verse" id="b.HEB.3.18">
      <s id="b.HEB.3.18.1">Kame umirkacharunka Yus "Wijiai shiir pujustinian penké tsankatkachartatjai" Tímiayi.</s>
     </seg>
     <seg type="verse" id="b.HEB.3.19">
      <s id="b.HEB.3.19.1">Iis, Yúsan Enentáimtachu ásar Niijiai shiir pujustinnium wayatniun tujinkiarmiayi.</s>
     </seg>
    </div>
    <div type="chapter" id="b.HEB.4">
     <seg type="verse" id="b.HEB.4.1">
      <s id="b.HEB.4.1.1">Nu asamtai, ii wayatin tsankatkamu áyatar Yusjai shiir pujustinnium Páchitkiachu aij tusar aneartiniaitji.</s>
     </seg>
     <seg type="verse" id="b.HEB.4.2">
      <s id="b.HEB.4.2.1">Yaunchu nu shuaran ujakarmia Núnisan incha Uwempratin Chichaman ujatmakuitji.</s>
      <s id="b.HEB.4.2.2">Nu shuar Yúsan Enentáimtutsuk antukaru ásarmatai nu chicham Yáincharmiayi.</s>
     </seg>
     <seg type="verse" id="b.HEB.4.3">
      <s id="b.HEB.4.3.1">Antsu iikia ni chichame Enentáimta asar Yusjai shiir pujustinnium nekas wayaji.</s>
      <s id="b.HEB.4.3.2">Tura chikichan Yus Tímiayi: "Nu asamtai kajerkan nekas takun "Wijiai shiir pujustinian penké tsankatkachartatjai" Tímiajai" Tímiayi.</s>
      <s id="b.HEB.4.3.3">Kame Yus Jú nunkan najana umik Nuyá shiir pujus ayampramiayi.</s>
     </seg>
     <seg type="verse" id="b.HEB.4.4">
      <s id="b.HEB.4.4.1">Yus-Chichamnum ayampramun Júnis tawai.</s>
      <s id="b.HEB.4.4.2">"Yus sais tsawant takakmas Nuyá tsawantai ayampramiayi."</s>
     </seg>
     <seg type="verse" id="b.HEB.4.5">
      <s id="b.HEB.4.5.1">Tura ataksha tawai: "Wijiai shiir pujustinnium Wayá ayamprashtatui."</s>
     </seg>
     <seg type="verse" id="b.HEB.4.6">
      <s id="b.HEB.4.6.1">Shuar nui wayawar ayampratin tuke awai.</s>
      <s id="b.HEB.4.6.2">Tura emka Uwempratin Chichaman antukarmia nuka umichu ásar wayacharmiayi.</s>
     </seg>
     <seg type="verse" id="b.HEB.4.7">
      <s id="b.HEB.4.7.1">Nu asamtai ataksha Yus wayatin tsawantan aanturmaitji.</s>
      <s id="b.HEB.4.7.2">Nusha Yamái tsawantaiti.</s>
      <s id="b.HEB.4.7.3">Wats, Israer-shuar ni nunké Yus susamunam Wayáwarmiayi.</s>
      <s id="b.HEB.4.7.4">Tura nuna ukunam Uunt Tawit timiajai Yus ni chichamen ujatmaji: "Yamaikia, Yus tana nu ántakrumka nakittsuk shiir anturkatarum.</s>
      <s id="b.HEB.4.7.5">Israer-shuar yaunchu Yus taman nakitrarua Núnisrum ajasairap" Tímiayi.</s>
     </seg>
     <seg type="verse" id="b.HEB.4.8">
      <s id="b.HEB.4.8.1">Kame ni Kapitiántri Jusué Israer-shuaran ni nunkeen Awayá ayamtikraitkiuinkia Yus ukunam ataksha tsawantan aanturmachaaji.</s>
     </seg>
     <seg type="verse" id="b.HEB.4.9">
      <s id="b.HEB.4.9.1">Nujai Páantaiti, Ashí Yus-shuar Yusjai shiir pujusar ayampratin tuke awai.</s>
     </seg>
     <seg type="verse" id="b.HEB.4.10">
      <s id="b.HEB.4.10.1">Yusjai ayampra nu, ni kakarmarijiai takastinian ayampraiti Yus ni Takatríjiai ayampramia Núnisan.</s>
     </seg>
     <seg type="verse" id="b.HEB.4.11">
      <s id="b.HEB.4.11.1">Nu asamtai iisha Yusjai shiir pujustinnium pachiinkiachaij tusar Yus shiir Enentáimtusar kakaram ajastiniaitji.</s>
      <s id="b.HEB.4.11.2">Israer-shuar yaunchu Yus taman nakitrarua Núnis ajaschatniuitji.</s>
     </seg>
     <seg type="verse" id="b.HEB.4.12">
      <s id="b.HEB.4.12.1">Yusa chichame iwiaaku chichamaiti, Imiá kakarmaiti.</s>
      <s id="b.HEB.4.12.2">Puniá mai érea Núniniaiti.</s>
      <s id="b.HEB.4.12.3">Tuma asa shuara Enentáin init Wayá Ashí ni Enentáimmian tura wakeramurin ti paant awajtawai.</s>
     </seg>
     <seg type="verse" id="b.HEB.4.13">
      <s id="b.HEB.4.13.1">Yus najanamuka penké Niin umprukchamniaiti.</s>
      <s id="b.HEB.4.13.2">Ashí írunna nu Yus iimmianum Misúa aintsan paant ainiawai.</s>
      <s id="b.HEB.4.13.3">Tura ii Túramu Ashí paant ujakartatji.</s>
     </seg>
     <seg type="verse" id="b.HEB.4.14">
      <s id="b.HEB.4.14.1">Jesus Yusa Uchiri nekas Yúsnan pujurniu uuntri ajas Yusai Wayá iiniun chichartamji.</s>
      <s id="b.HEB.4.14.2">Nu asamtai iniaitsuk tuke nekas Enentáimtustiniaitji.</s>
     </seg>
     <seg type="verse" id="b.HEB.4.15">
      <s id="b.HEB.4.15.1">Niisha iijiai métek Ashí tunaanum nekapsamuiti.</s>
      <s id="b.HEB.4.15.2">Túrasha tunaan Túrachmiayi.</s>
      <s id="b.HEB.4.15.3">Tuma asa ii tujintiaj nuna paant nékak ii itiurchatrin waitnentramniuitji.</s>
      <s id="b.HEB.4.15.4">Tura Yúsnan pujurniu uuntri asamtai</s>
     </seg>
     <seg type="verse" id="b.HEB.4.16">
      <s id="b.HEB.4.16.1">Yús-akuptainium shiir Enentáijiai sapijmiatsuk jeamniaitji.</s>
      <s id="b.HEB.4.16.2">Tura Yus iin anenma asa waitnentramak itiurchat pujajnia nui yainmaktatji.</s>
     </seg>
    </div>
    <div type="chapter" id="b.HEB.5">
     <seg type="verse" id="b.HEB.5.1">
      <s id="b.HEB.5.1.1">Tura Yúsnan pujurniu uuntrikia shuar anaikiamuiti tura ni Takatrí Jímiaraiti.</s>
      <s id="b.HEB.5.1.2">Yusai Shuárnan chicharsatniuiti.</s>
      <s id="b.HEB.5.1.3">Nuyasha Yus Suíniamun Súsatniuiti tura Núnisan namanken maa Yúsan Súsatniuiti shuara tunaarin Asakátratniun.</s>
     </seg>
     <seg type="verse" id="b.HEB.5.2">
      <s id="b.HEB.5.2.1">Tura Yúsnan pujurniu uuntri niisha shuar asa ni tujintiamun nékak shuar nékachuncha tura waak yujainia nunasha waitnentramniaiti.</s>
     </seg>
     <seg type="verse" id="b.HEB.5.3">
      <s id="b.HEB.5.3.1">Tura niisha tujintia asa ni tunaarincha Chíkichnajai métek tsankurnarat tusa namanken maa Yúsan Súsatniuiti.</s>
     </seg>
     <seg type="verse" id="b.HEB.5.4">
      <s id="b.HEB.5.4.1">Shuar ni Enentáijiainkia Yúsnan pujurniu uuntri ajaschamniaiti.</s>
      <s id="b.HEB.5.4.2">Antsu Yus nu shuaran anaikiatniuiti.</s>
      <s id="b.HEB.5.4.3">Núnisan Arunkan anaikiamiayi.</s>
     </seg>
     <seg type="verse" id="b.HEB.5.5">
      <s id="b.HEB.5.5.1">Núniskete Krístujai.</s>
      <s id="b.HEB.5.5.2">Niisha ni Enentáijiai Yúsnan pujurniu uuntri ajaschamiayi.</s>
      <s id="b.HEB.5.5.3">Antsu Yus Niin anaik nujai shiir awajsamiayi.</s>
      <s id="b.HEB.5.5.4">Tura Tímiayi: "Ame winia Uchiruitme.</s>
      <s id="b.HEB.5.5.5">Túmaitkui yamaikia winia kakarmarun átakeajme."</s>
     </seg>
     <seg type="verse" id="b.HEB.5.6">
      <s id="b.HEB.5.6.1">Tura ataksha Yus-Papinium Júnis tawai: "Mirkisetékka Yúsnan pujurin amia Núnismek Amesha tuke Yúsnan pujurin átatme."</s>
     </seg>
     <seg type="verse" id="b.HEB.5.7">
      <s id="b.HEB.5.7.1">Kristu Jú nunkanam pujak kakantar uutuk Yúsan ti seamiayi.</s>
      <s id="b.HEB.5.7.2">Niin Jákatniunmaya uwemtikramnia asamtai seamiayi.</s>
      <s id="b.HEB.5.7.3">Tura Yusa wakeramurin tuke Enentáijiai Enentáimtakui Yus anturak ti Yáinmiayi.</s>
     </seg>
     <seg type="verse" id="b.HEB.5.8">
      <s id="b.HEB.5.8.1">Nujai Kristu Yusa Uchiríntiat ni Wáitsatniujai umirkatniun unuimiarmiayi.</s>
     </seg>
     <seg type="verse" id="b.HEB.5.9">
      <s id="b.HEB.5.9.1">Nujai ti nekas Uwemtikin ajasmiayi.</s>
      <s id="b.HEB.5.9.2">Tura shuar umirainia nuna tuke uwemtikrarminiaiti.</s>
     </seg>
     <seg type="verse" id="b.HEB.5.10">
      <s id="b.HEB.5.10.1">Túramtai Yus Niin Yúsnan pujurniu uuntri Mirkisetékjai métek awajsamiayi.</s>
     </seg>
     <seg type="verse" id="b.HEB.5.11">
      <s id="b.HEB.5.11.1">Ju ti nukap áujmatsatin awai.</s>
      <s id="b.HEB.5.11.2">Túrasha ántichu asakrumin mashi ujakchamniaitjiarme.</s>
     </seg>
     <seg type="verse" id="b.HEB.5.12">
      <s id="b.HEB.5.12.1">Atumka yaunchu mash nekaamaintrume.</s>
      <s id="b.HEB.5.12.2">Túmaitiatrum ataksha Yaitiás Yúsnan jintintruat tusarum atsumarme.</s>
      <s id="b.HEB.5.12.3">Warí, kuirchia Núniniaitrume.</s>
      <s id="b.HEB.5.12.4">Kátsuram Yútsuk muntsu Muntsúatniuitrume.</s>
     </seg>
     <seg type="verse" id="b.HEB.5.13">
      <s id="b.HEB.5.13.1">Kuírchikia Uwempratin Chichaman áujenak pénker unuimiainiatsui.</s>
      <s id="b.HEB.5.13.2">Tinkiamnumia ásar tujintiainiawai.</s>
     </seg>
     <seg type="verse" id="b.HEB.5.14">
      <s id="b.HEB.5.14.1">Apatuk Kátsurman aya uunt Yuámniaiti.</s>
      <s id="b.HEB.5.14.2">Uunt ainia nuka pénkernasha tura yajauchincha apatkar paant nékainiawai.</s>
     </seg>
    </div>
    <div type="chapter" id="b.HEB.6">
     <seg type="verse" id="b.HEB.6.1">
      <s id="b.HEB.6.1.1">Uunt ajastai.</s>
      <s id="b.HEB.6.1.2">Krístunu ana Nuyá aya Yúpichuchia nuke Enentáimtutsuk nu arantcha unuimiartai.</s>
      <s id="b.HEB.6.1.3">Kame emka unuimiartinia nu ju ainiawai: shuar ni tunaarin Jákatniunam Júana nuna Kúntuts Enentáimtur Yúsan shiir Enentáimtustincha,</s>
     </seg>
     <seg type="verse" id="b.HEB.6.2">
      <s id="b.HEB.6.2.1">imiantinnium nekaatniusha, Yus-shuar yainmanum uwejé awantsatniusha, jakamunmaya nantaktincha, tura sumamtikiatin tsawanta nu nekaatniusha.</s>
     </seg>
     <seg type="verse" id="b.HEB.6.3">
      <s id="b.HEB.6.3.1">Tura Yus Yáinmakrin nuna nankaamas nekaattaji.</s>
     </seg>
     <seg type="verse" id="b.HEB.6.4">
      <s id="b.HEB.6.4.1">Shuar Yusna nuna nekaanka tura Yus susamun takakkunka tura Yusa Shiir Wakaní kakarmarin nekapsaitkiunka</s>
     </seg>
     <seg type="verse" id="b.HEB.6.5">
      <s id="b.HEB.6.5.1">tura Yusa chichamencha pénkeraiti nekaanka tura Yusa kakarmari ukunam nunka yamarmanum takastatna nuna Yamái nekapeakka,</s>
     </seg>
     <seg type="verse" id="b.HEB.6.6">
      <s id="b.HEB.6.6.1">nu shuar nuna nakitiak kanakniaka atak ni tunaarin Enentáimtak ikiuktinian wakerachuk tujinkiattawai.</s>
      <s id="b.HEB.6.6.2">Warí, Ní Enentáijiai Yusa Uchirin Krúsnum Máiniaiti Túrak Ashí iimiainiai natsanmain awajeawai.</s>
     </seg>
     <seg type="verse" id="b.HEB.6.7">
      <s id="b.HEB.6.7.1">Nu shuar yajauch nunka aintsan ainiawai.</s>
      <s id="b.HEB.6.7.2">Yumi Yútakui pénker nunka arakan pénker tsapatmakka arakmaun yayawai.</s>
      <s id="b.HEB.6.7.3">Túramtai Yus shiir Enentáimiui.</s>
     </seg>
     <seg type="verse" id="b.HEB.6.8">
      <s id="b.HEB.6.8.1">Antsu Jankí nupan tsapatmakka nu nunka yajauchiiti.</s>
      <s id="b.HEB.6.8.2">Yus aeseak emesrattawai.</s>
     </seg>
     <seg type="verse" id="b.HEB.6.9">
      <s id="b.HEB.6.9.1">Aneamu Yatsurú, tu chicharkursha, Nú shuarchaitrum nu nékaji.</s>
      <s id="b.HEB.6.9.2">Antsu uwempra asarum Nú pénker Túrattarme.</s>
     </seg>
     <seg type="verse" id="b.HEB.6.10">
      <s id="b.HEB.6.10.1">Yus ti pénker asa átum takasmancha tura ni aneakrum Yus-shuar yainmancha kajinmatkishtatui.</s>
      <s id="b.HEB.6.10.2">Tura yamaisha tuke Túrarme.</s>
     </seg>
     <seg type="verse" id="b.HEB.6.11">
      <s id="b.HEB.6.11.1">Tura nuik Túrarmena Núnisrumek tuke iniaitsuk kakaram takasrum Ashí Yus tsankatramkatta nu Wáinkiattarme.</s>
      <s id="b.HEB.6.11.2">Núnisan Atí tusar wakeraji.</s>
     </seg>
     <seg type="verse" id="b.HEB.6.12">
      <s id="b.HEB.6.12.1">Nakimtsuk kakaram ajastarum.</s>
      <s id="b.HEB.6.12.2">Niiniua nuna Yus ni shuarin susattawai.</s>
      <s id="b.HEB.6.12.3">Tura shuar Yúsan Enentáimtak shiir Enentáijiai Nákakka nuna wainkiattawai.</s>
      <s id="b.HEB.6.12.4">Tu takastarum tusar wakeraji.</s>
     </seg>
     <seg type="verse" id="b.HEB.6.14">
      <s id="b.HEB.6.14.1">Yus yaunchu Apraámjai chichaak "Ti nekas shiir awajsattajme tura ti nukap pampamtikrattajme" Tímiayi.</s>
      <s id="b.HEB.6.14.2">Nuna taku Imiá nekas tajai tusa tura Chíkich Niijiai nankaamas uunt atsakui imia Ninki pachiimias tumammiayi.</s>
     </seg>
     <seg type="verse" id="b.HEB.6.15">
      <s id="b.HEB.6.15.1">Tutai Apraám Yáitmataik Nákas Yus timia nuna Wáinkiamiayi.</s>
     </seg>
     <seg type="verse" id="b.HEB.6.16">
      <s id="b.HEB.6.16.1">Shuar "nekas tajai Yus iirui" Tákunka Chíkich niijiai nankaamas uuntan Páchiawai.</s>
      <s id="b.HEB.6.16.2">Tura tu chichasmatainkia Nuyánka Imiá nekas tana nu nekaamniaiti.</s>
     </seg>
     <seg type="verse" id="b.HEB.6.17">
      <s id="b.HEB.6.17.1">Tuma asamtai Yuska "ti nekasan Yapájítsuk Túrattajai" tusa imia Ninki pachiimias tumammiayi.</s>
      <s id="b.HEB.6.17.2">Nujai ni tsankatkamun Júkiartatna nu shuar Yus ti nekas umiktatna nuna nékainiawai.</s>
     </seg>
     <seg type="verse" id="b.HEB.6.18">
      <s id="b.HEB.6.18.1">Yus penké Wáitruachmin asa áyatik ni tamajai nekasaiti.</s>
      <s id="b.HEB.6.18.2">Nuna arant nuikia imia Ninki pachiimias ti Ikiakátmaji iin.</s>
      <s id="b.HEB.6.18.3">Nujai iisha uwempratai tusar Niiní weamkatikia tsankatramkattajnia nu ti shiir Enentáimsar Wáinkiatin Nákaji.</s>
     </seg>
     <seg type="verse" id="b.HEB.6.19">
      <s id="b.HEB.6.19.1">Nu Enentáimsar kakaram ajaji.</s>
      <s id="b.HEB.6.19.2">Yusaiya iin umuchtiamkamnia penké atsawai.</s>
      <s id="b.HEB.6.19.3">Yusai áchitkia asakrin ti kakaram emettamji.</s>
     </seg>
     <seg type="verse" id="b.HEB.6.20">
      <s id="b.HEB.6.20.1">Jesussha emka Yusai Wayá mash iwiarturmaji.</s>
      <s id="b.HEB.6.20.2">Tura Mirkiseték amia Núnisan Niisha Yamái tuke amuukashtinian Yúsnan pujurniu uuntri ajasuiti.</s>
     </seg>
    </div>
    <div type="chapter" id="b.HEB.7">
     <seg type="verse" id="b.HEB.7.1">
      <s id="b.HEB.7.1.1">Nu Mirkisetéksha Sarem nunkanam akupniuyayi.</s>
      <s id="b.HEB.7.1.2">Tura Ashí nankamas kakaram Yúsnan pujurniuyayi.</s>
      <s id="b.HEB.7.1.3">Apraám Chíkich akupniun mesetjai awakak Támatai Mirkiseték jiintiuki inkiun ti shiir Awájsámiayi.</s>
     </seg>
     <seg type="verse" id="b.HEB.7.2">
      <s id="b.HEB.7.2.1">Túramtai Apraám nupetmakar kuit jukimiun tias (10) akantuk susamiayi.</s>
      <s id="b.HEB.7.2.2">Mirkisetéka naari tana juka "ti penker uunt akupin" tawai.</s>
      <s id="b.HEB.7.2.3">Tura Saremka "ti shiir imiatkincha" tawai.</s>
      <s id="b.HEB.7.2.4">Tura Mirkiseték Sarema akupniuri asa "ti shiir imiatkinchanum Akupín" tawai.</s>
     </seg>
     <seg type="verse" id="b.HEB.7.3">
      <s id="b.HEB.7.3.1">Nukurisha aparisha Yus-Chichamnum atsawai.</s>
      <s id="b.HEB.7.3.2">Núnisan ni uuntrisha atsawai.</s>
      <s id="b.HEB.7.3.3">Ni akiiniamurincha ni jakamurincha ujaatsui.</s>
      <s id="b.HEB.7.3.4">Tuma asamtai Yusa Uchiría aintsan tuke iniannakchatniun Yúsnan pujurniu uuntri ajasuiti.</s>
     </seg>
     <seg type="verse" id="b.HEB.7.4">
      <s id="b.HEB.7.4.1">Mirkiseték Timiá uuntauya nu Enentáimprata.</s>
      <s id="b.HEB.7.4.2">Ii uuntri Apraámsha nupetmakar kuit jukimiun tias akantuk susamiayi.</s>
     </seg>
     <seg type="verse" id="b.HEB.7.5">
      <s id="b.HEB.7.5.1">Tuma asamtai Apraám nankaamas uuntaiti.</s>
      <s id="b.HEB.7.5.2">Muisais akupkamujai Riwí Weeáka Yúsnan pujurin ainiawai.</s>
      <s id="b.HEB.7.5.3">Niisha Ashí Israer-shuarjai métek Apraám Weeá ainiawai.</s>
      <s id="b.HEB.7.5.4">Túmaitiat penké Israer-shuar ni waririn tias akantuk Riwí shuaran suu ármiayi.</s>
      <s id="b.HEB.7.5.5">Muisais tu akupkamiayi.</s>
     </seg>
     <seg type="verse" id="b.HEB.7.6">
      <s id="b.HEB.7.6.1">Túrasha Mirkiseték Riwí weeachunak Apraám Tiásan akantuk niin susamiayi.</s>
      <s id="b.HEB.7.6.2">Apraám Yus shiira nuna tsankatkamuitiat Mirkisetékan niijiai uunt asamtai susamiayi.</s>
      <s id="b.HEB.7.6.3">Túram Mirkiseték Apraáman shiir awajsamiayi.</s>
     </seg>
     <seg type="verse" id="b.HEB.7.7">
      <s id="b.HEB.7.7.1">Imiá nekas Mirkiseték Apraáma nankaamas Páantin asa Apraáman shiir awajsamiayi.</s>
     </seg>
     <seg type="verse" id="b.HEB.7.8">
      <s id="b.HEB.7.8.1">Israer-shuarti tias akankamun Súajnia Nú shuar aya aents ásar tuke pujuschamin ainiawai.</s>
      <s id="b.HEB.7.8.2">Antsu Mirkiseték jakamun Yus-Chicham penké ujaatsui.</s>
     </seg>
     <seg type="verse" id="b.HEB.7.9">
      <s id="b.HEB.7.9.1">Yamái Riwí Weeá shuar kuit akankamun achiktin ainiawai.</s>
      <s id="b.HEB.7.9.2">Túrasha Apraám Mirkisetékan Súakui Riwí Weeá nujai susa ainiawai.</s>
     </seg>
     <seg type="verse" id="b.HEB.7.10">
      <s id="b.HEB.7.10.1">Apraám Weeá ainiak ni Ayashía ainis Enentáimtusmin ainiawai.</s>
     </seg>
     <seg type="verse" id="b.HEB.7.11">
      <s id="b.HEB.7.11.1">Muisais akupkamunam Riwí-shuarnumia aya Arun Weeá shuar Yúsnan pujurin ármiayi.</s>
      <s id="b.HEB.7.11.2">Niisha Muisais akupkamu timia nujai métek penké shuarjai takasarmiayi.</s>
      <s id="b.HEB.7.11.3">Tura Riwí-shuarnumia Yúsnan pujurniu takatrijiai Tunáa nekas Asakárminiaitkiuinkia Yúsnan pujurin yamarmak, Arun weeachu, anaikiashtin ainti.</s>
      <s id="b.HEB.7.11.4">Túrasha Yus Jesusan, Mirkiseték amia ainis, Yúsnan pujurniun anaikiaiti.</s>
      <s id="b.HEB.7.11.5">Nusha Arun weeachuiti.</s>
     </seg>
     <seg type="verse" id="b.HEB.7.12">
      <s id="b.HEB.7.12.1">Tura Yúsnan pujurin Yapajniámtai Muisais akupkamusha Yapajniátniuiti.</s>
     </seg>
     <seg type="verse" id="b.HEB.7.14">
      <s id="b.HEB.7.14.1">Nu arantcha, ii Uuntri Jesukrístu Riwí-shuarcha antsu Jutá-shuarauyayi.</s>
      <s id="b.HEB.7.14.2">Tura Muisais akupkamujai Jutá-shuarnumia Yúsnan pujurin atsutniuiti.</s>
      <s id="b.HEB.7.14.3">Antsu nuna takatrin penké Túrashtiniuyi.</s>
      <s id="b.HEB.7.14.4">Tuma asamtai Nújaisha Muisais akupkamu Yapajniátniuiti.</s>
     </seg>
     <seg type="verse" id="b.HEB.7.15">
      <s id="b.HEB.7.15.1">Nú Páantcha awajsamniaiti.</s>
      <s id="b.HEB.7.15.2">Wats, Yúsnan pujurin yamarma nuka Mirkisetékjai métekete.</s>
     </seg>
     <seg type="verse" id="b.HEB.7.16">
      <s id="b.HEB.7.16.1">Ninkia Riwí shuar asa Yúsnan pujurin ajaschamiayi, antsu Jákashtin asa nu kakarmajai Yúsnan pujurin ajasmiayi.</s>
     </seg>
     <seg type="verse" id="b.HEB.7.17">
      <s id="b.HEB.7.17.1">Tuma asamtai juna Yus Jesusan áujmatui: "Mirkisetékka Yúsnan pujurin amia Núnismek Amesha iniannatsuk Yúsnan tuke pujurin átatme."</s>
     </seg>
     <seg type="verse" id="b.HEB.7.18">
      <s id="b.HEB.7.18.1">Nujai yaunchu akupkamu pénkercha ajasmatai japirmaiti.</s>
     </seg>
     <seg type="verse" id="b.HEB.7.19">
      <s id="b.HEB.7.19.1">Muisais akupkamuka Shuáran pénker awajsachminiuyayi.</s>
      <s id="b.HEB.7.19.2">Antsu Yus iin ti shiir awajtamsattajnia nu Nákaji.</s>
      <s id="b.HEB.7.19.3">Nujai Yusai ti shiir Jeeáitji.</s>
     </seg>
     <seg type="verse" id="b.HEB.7.20">
      <s id="b.HEB.7.20.1">Nunasha Yus "nekas tajai" tusa Ninki pachiimias tumammiayi.</s>
     </seg>
     <seg type="verse" id="b.HEB.7.21">
      <s id="b.HEB.7.21.1">Riwí-shuarnumia Yúsnan pujurin Yusa naari pachitsuk anaikiamu ármiayi.</s>
      <s id="b.HEB.7.21.2">Antsu Jú Yúsnan pujurniunka Yus imia Ninki pachiimias anaikiamiayi.</s>
      <s id="b.HEB.7.21.3">Tura Niin Júnis Tímiayi: "Uuntka imia Ninki pachiimias tiniu asa penké Yapajiáshtatui.</s>
      <s id="b.HEB.7.21.4">Niisha "Mirkisetékka Yúsnan pujurin amia Núnismek Amesha tuke Yúsnan pujurin átatme" Tímiayi."</s>
     </seg>
     <seg type="verse" id="b.HEB.7.22">
      <s id="b.HEB.7.22.1">Tuma asamtai Jesuska nekas uwemtikrattajai tusa yaunchu amia nujai nankaamas pénker Chichaman iwiarturuiti.</s>
     </seg>
     <seg type="verse" id="b.HEB.7.23">
      <s id="b.HEB.7.23.1">Yaunchu Yúsnan pujurin Untsurí ármiayi.</s>
      <s id="b.HEB.7.23.2">Chíkich jakamtai Chíkich tuke takaarmiayi.</s>
     </seg>
     <seg type="verse" id="b.HEB.7.24">
      <s id="b.HEB.7.24.1">Antsu Jesus tuke Jákashtin asa chikichan ikiurkishtatui.</s>
     </seg>
     <seg type="verse" id="b.HEB.7.25">
      <s id="b.HEB.7.25.1">Tuma asa tuke iwiaaku pujak ni shuarin tuke Yúsan áujtusminiaiti.</s>
      <s id="b.HEB.7.25.2">Tuma asa shuar Niin Enentáimtusar Yusai weankarun tuke uwemtikramniaiti.</s>
     </seg>
     <seg type="verse" id="b.HEB.7.26">
      <s id="b.HEB.7.26.1">Tuma asa Jesus Yúsnan pénker pujurin asa ii atsumajnia Núkete niisha.</s>
      <s id="b.HEB.7.26.2">Niisha ti shiir asa penké tunaarinchaiti.</s>
      <s id="b.HEB.7.26.3">Ashí tunaariniunmaya kanakniuiti.</s>
      <s id="b.HEB.7.26.4">Tura Yusjai métek Uunt ajasuiti.</s>
     </seg>
     <seg type="verse" id="b.HEB.7.27">
      <s id="b.HEB.7.27.1">Niisha yaunchu Yúsnan pujurniu uuntri armia Núnikchaiti.</s>
      <s id="b.HEB.7.27.2">Yaunchua nuka murikiun Máawar Ashí tsawant Yúsan suu ármiayi.</s>
      <s id="b.HEB.7.27.3">Nujai emka ni tunaarin Nuyá Ashí shuara tunaarin Asakátin ármiayi.</s>
      <s id="b.HEB.7.27.4">Tura Jesuska Jákatniunam Chikichkí surumak Ashí shuara tunaarin Asakátramiayi.</s>
     </seg>
     <seg type="verse" id="b.HEB.7.28">
      <s id="b.HEB.7.28.1">Muisais akupkamuka penké shuarnak tuke pénkercha ain Yúsnan pujurniu uuntrin anaikiaiti.</s>
      <s id="b.HEB.7.28.2">Tura nu ukunmanka Yus, nekas ninki pachiimias, ni Uchirín, tuke pénkera nuna, Yúsnan pujurniu uuntrin anaikiaiti.</s>
     </seg>
    </div>
    <div type="chapter" id="b.HEB.8">
     <seg type="verse" id="b.HEB.8.1">
      <s id="b.HEB.8.1.1">Nekas juna Tájame: Yúsnan pujurniu uuntri Jesus iin ti shiir yainma asa akupin pujutainium Yusa untsuurini nayaimpiniam pujusuiti.</s>
     </seg>
     <seg type="verse" id="b.HEB.8.2">
      <s id="b.HEB.8.2.1">Nekas Yusa Jee nayaimpinma nu aents najanachma antsu Yus najanamuiti.</s>
      <s id="b.HEB.8.2.2">Nui Jesus Yúsnan pujurui.</s>
     </seg>
     <seg type="verse" id="b.HEB.8.3">
      <s id="b.HEB.8.3.1">Ashí Yúsnan pujurniu uuntri ainia nu, shuar Yúsnan susamuncha tura naman maar Yus Sútaincha Yúsan Ashí Súsatin ainiawai.</s>
      <s id="b.HEB.8.3.2">Núnisan Jesukrístusha Yúsan Súsatniuiti.</s>
     </seg>
     <seg type="verse" id="b.HEB.8.4">
      <s id="b.HEB.8.4.1">Juyá Yúsnan pujurin Muisais timia nuna Yúsan yamaisha susamin akui Jesus ju nunkanam pujakka Yúsnan pujurin áchainti.</s>
      <s id="b.HEB.8.4.2">Antsu nayaimpiniam takaawai.</s>
     </seg>
     <seg type="verse" id="b.HEB.8.5">
      <s id="b.HEB.8.5.1">Yus yaunchu Muisaisan nayaimpiniam írunna nuna iniaktus Tímiayi "Ame Wáinkiamna nujai métek Ashí najanata."</s>
      <s id="b.HEB.8.5.2">Túramu asamtai Ashí yaunchu Yúsnan pujurin Muisais najanamujai takainia nu aya nayaimpiniam ana nuna nakumkamujain takainiawai.</s>
     </seg>
     <seg type="verse" id="b.HEB.8.6">
      <s id="b.HEB.8.6.1">Antsu Jesus ti nekasa nujai nayaimpiniam takaawai.</s>
      <s id="b.HEB.8.6.2">Muisais akupkamuka Shuáran pénker awajsachminiaiti.</s>
      <s id="b.HEB.8.6.3">Antsu Yus iin ti penker awajtamsattaji.</s>
      <s id="b.HEB.8.6.4">Kame Yamaram Chichamnum Yus Ashí Túrutmattajnia nu Muisais akupkamunam ana nuna nankaamas ti penker ainiawai.</s>
      <s id="b.HEB.8.6.5">Tuma asamtai nankaamas pénker Chichaman Jesus takartamji.</s>
     </seg>
     <seg type="verse" id="b.HEB.8.7">
      <s id="b.HEB.8.7.1">Kame Emka Chicham, Yus Muisaisjai yaunchu najanamia nu, nekas pénkeraitkiuinkia Yamaram Chichaman najanachaayi.</s>
     </seg>
     <seg type="verse" id="b.HEB.8.8">
      <s id="b.HEB.8.8.1">Antsu pénkercha Aíniakui Israer-shuaran Tímiayi: "Uunt Yus tawai: "Tsawant jeamtai Ashí Israer-shuarjai Yamaram Chichaman najanattajai.</s>
     </seg>
     <seg type="verse" id="b.HEB.8.9">
      <s id="b.HEB.8.9.1">Yaunchu ju shuara uuntrin Ejiptunmaya yaruakmiaj nui Emka Chichaman najanamjai.</s>
      <s id="b.HEB.8.9.2">Tura Yamaram Chichaman najanattaj nu Núnischa átatui.</s>
      <s id="b.HEB.8.9.3">Emka nuna uminiachkui ajapan iniaisarmajai."</s>
      <s id="b.HEB.8.9.4">Núnis tawai Uunt Yus.</s>
     </seg>
     <seg type="verse" id="b.HEB.8.10">
      <s id="b.HEB.8.10.1">Tura nu arantcha tawai: "Tsawant jeamtai Israer-shuarjai Yamaram Chichaman najanattaj nuka Júnis átatui.</s>
      <s id="b.HEB.8.10.2">Wi akupeajna nuna Enentáin paant Enentáimtikrartatjai.</s>
      <s id="b.HEB.8.10.3">Nuyá ni Yusri ártatjai tura niisha Wíi shuar ártatui.</s>
     </seg>
     <seg type="verse" id="b.HEB.8.11">
      <s id="b.HEB.8.11.1">Nuisha Yúsan nekaat tusa jintinnaiyachartatui.</s>
      <s id="b.HEB.8.11.2">Kame ni aisha ni yachisha kame Ashí shuar, uchisha uuntcha, Ashí nekarawartatui.</s>
     </seg>
     <seg type="verse" id="b.HEB.8.12">
      <s id="b.HEB.8.12.1">Tura Ashí ni tunaarincha tsankuraran ni yajauchirin atak penké Enentáimtuschartatjai" Tímiayi."</s>
      <s id="b.HEB.8.12.2">Tu aarmaiti.</s>
     </seg>
     <seg type="verse" id="b.HEB.8.13">
      <s id="b.HEB.8.13.1">Wats, Emka Chicham yajauch ajakui Yus Yamaram Chichaman Nájaneak pujurui.</s>
      <s id="b.HEB.8.13.2">Tura yajauch ajasua nuka Wárik ajapnattawai.</s>
     </seg>
    </div>
    <div type="chapter" id="b.HEB.9">
     <seg type="verse" id="b.HEB.9.1">
      <s id="b.HEB.9.1.1">Ayu.</s>
      <s id="b.HEB.9.1.2">Yus shiir awajsatniuka Emka Chicham timia nujai métek Túratniuyayi.</s>
      <s id="b.HEB.9.1.3">Tura ju nunkanmaya Yusa Jeen weriar Yús shiir awajsatniuyayi.</s>
     </seg>
     <seg type="verse" id="b.HEB.9.2">
      <s id="b.HEB.9.2.1">Nu Jeasha Júnis tesakmauyayi.</s>
      <s id="b.HEB.9.2.2">Nékatka Shiir Tesaamu tutainti.</s>
      <s id="b.HEB.9.2.3">Nui asuitin ekeemakar Tsáapin awajtaisha tura misasha Yus iniaktusma tantajai pujuyayi.</s>
     </seg>
     <seg type="verse" id="b.HEB.9.3">
      <s id="b.HEB.9.3.1">Nuyá-tesaamuka Imiá Shiir Tesaamu tutainti.</s>
     </seg>
     <seg type="verse" id="b.HEB.9.4">
      <s id="b.HEB.9.4.1">Nui kunkuin ekeemataisha kurijiai kuerma tura Chícham Aarma Chumpitiaisha pujuyayi.</s>
      <s id="b.HEB.9.4.2">Nusha Ashí kurijiai kuérmauyayi.</s>
      <s id="b.HEB.9.4.3">Tura init kurijiai najanamu ichinkian Maná yurumak enkemniuyayi.</s>
      <s id="b.HEB.9.4.4">Nuyá Yúsnan pujurniu uuntri Arunka ushukrutairi yaunchu tsapaak jankukmia nusha enkemniuyayi.</s>
      <s id="b.HEB.9.4.5">Nuyá Yus najanamu Chícham Muisais kayanam aarmasha enkemniuyayi.</s>
     </seg>
     <seg type="verse" id="b.HEB.9.5">
      <s id="b.HEB.9.5.1">Nuna úkurin Kirupín, nayaimpinmaya suntara nu, kurijiai nakumkamu wajarmiayi.</s>
      <s id="b.HEB.9.5.2">Nusha Yusa Shíirmarin nakumkarmiayi.</s>
      <s id="b.HEB.9.5.3">Tura ni nanapéjai shuara Tunaarín ayamprutain Nukúakuyayi.</s>
      <s id="b.HEB.9.5.4">Nuna arantka Yamái etserkatin atsumatsji.</s>
     </seg>
     <seg type="verse" id="b.HEB.9.6">
      <s id="b.HEB.9.6.1">Núnis aa asamtai Shiir Tesaamunam Ashí Yúsnan pujurin tuke Wáiniak Yúsnan takasarmiayi.</s>
     </seg>
     <seg type="verse" id="b.HEB.9.7">
      <s id="b.HEB.9.7.1">Tura Imiá Shiir Tesaamunmanka aya ni uuntrin Wáiniauyayi.</s>
      <s id="b.HEB.9.7.2">Tura niisha Ashí uwitin aya chikichik tsawant wayamiayi.</s>
      <s id="b.HEB.9.7.3">Wayak ni tunaarisha tura Ashí shuara tunaari tsankurnarat tusa Yus Súsatniu namanké numpen juu ámiayi.</s>
     </seg>
     <seg type="verse" id="b.HEB.9.8">
      <s id="b.HEB.9.8.1">Yusa Wakani Núnis Atí tusa nuna mash iwiaramiayi.</s>
      <s id="b.HEB.9.8.2">Tura asa juna paant awajturmaji.</s>
      <s id="b.HEB.9.8.3">Jú nunkanmaya Yusa Jee pujakui tura aya nuin Yus shiir awajsamniaitkiuinkia nekas Imiá Shiira nui Yus pujamunam wayatin tuke itiurchat ainti.</s>
     </seg>
     <seg type="verse" id="b.HEB.9.9">
      <s id="b.HEB.9.9.1">Nusha Yamái pujuiniaj nuna Enentáimtikrampratniuitji.</s>
      <s id="b.HEB.9.9.2">Shuar Yus shiir Enentáimtikratniun namanken maa Suíniaksha nu shuar ni tunaarijiai tuke itit Enentáimtumainiawai.</s>
     </seg>
     <seg type="verse" id="b.HEB.9.10">
      <s id="b.HEB.9.10.1">Warí, aya Yurumátniusha umartincha nijiartincha tura Ashí Núnisan Túratniujai aya Pátatek asamtai Enentáiniam ana nuna iwiarachmin ainiawai.</s>
      <s id="b.HEB.9.10.2">Antsu Yus Nú Túratniunka Yapajiátniuyayi.</s>
      <s id="b.HEB.9.10.3">Tuma asamtai Yapajniátsain Túratin ainiawai.</s>
     </seg>
     <seg type="verse" id="b.HEB.9.11">
      <s id="b.HEB.9.11.1">Tura yamaikia Kristu Táwiti tura Yúsnan pujurniu uuntri ajas Yamaram Chichamnum Yus ti penkeran Túrutmatniua nuna pujurturmaji.</s>
      <s id="b.HEB.9.11.2">Niisha ti shiir Yus Jea aents najanachmanum takaawai.</s>
      <s id="b.HEB.9.11.3">Nu Jea ju nunkanmayanchuiti.</s>
     </seg>
     <seg type="verse" id="b.HEB.9.12">
      <s id="b.HEB.9.12.1">Tura Kristu Imiá Shiir Tesaamunam namanke numpéjai wayachuiti antsu ni numpejain~ki wayaiti.</s>
      <s id="b.HEB.9.12.2">Tura aya Chikichkí Wayá ii tunaarin asakturmar tuke uwemtikrampramiaji.</s>
     </seg>
     <seg type="verse" id="b.HEB.9.13">
      <s id="b.HEB.9.13.1">Nekas namanké numpesha tura aisamu yunkunmirisha Tunáa shuarnum Pátatek ukatkamu aya Pátatek shiir awajsamniuyi.</s>
     </seg>
     <seg type="verse" id="b.HEB.9.14">
      <s id="b.HEB.9.14.1">Túrasha Kristu numpé ii tunaarin penké Asakáruiti.</s>
      <s id="b.HEB.9.14.2">Túramtai yamaikia Tunáa Jákatniunam Júana nujai itit Enentáimtumatsuk nekas iwaaku Yus shiir umirkamniaitji.</s>
      <s id="b.HEB.9.14.3">Kristu penké tunaarincha asa tuke Jákashtin Wakaní kakarmarijiai Jákatniunam Yusai surumakmiayi.</s>
     </seg>
     <seg type="verse" id="b.HEB.9.15">
      <s id="b.HEB.9.15.1">Nu asamtai Jesukrístu Yamaram Chichaman shiir takarniuiti.</s>
      <s id="b.HEB.9.15.2">Yaunchu Chichamjai Tunáa nekas tsankurachma asamtai Kristu jaka nu tunaancha tsankurarmiayi.</s>
      <s id="b.HEB.9.15.3">Nujai Ashí Yus-shuarti Yus achikma asar Yus tsankatramajnia nu Wáinkiar tuke wararsattaji.</s>
     </seg>
     <seg type="verse" id="b.HEB.9.17">
      <s id="b.HEB.9.17.1">Shuar ni Kuítrin akantrattak chichaman najanatniuiti.</s>
      <s id="b.HEB.9.17.2">Tura Jáatsain nu kuit akantrashtiniaiti.</s>
      <s id="b.HEB.9.17.3">Aya nii jakamtai nu chicham najanamu uminkiatniuiti.</s>
     </seg>
     <seg type="verse" id="b.HEB.9.18">
      <s id="b.HEB.9.18.1">Nu asamtai Emka Chicham Muisaisjai najanamusha maamu numpé ukatramujai akupkamuyayi.</s>
      <s id="b.HEB.9.18.2">Nujaisha naman Máatniuyayi.</s>
     </seg>
     <seg type="verse" id="b.HEB.9.19">
      <s id="b.HEB.9.19.1">Muisais nu akupkamun Ashí Shuáran ujakarmiayi.</s>
      <s id="b.HEB.9.19.2">Nuyá ure kapaakujai tura nupajaisha namanké numpé entsajai pachimpramujai ayak akupkamu papincha Ashí shuarnasha ukatkarmiayi.</s>
     </seg>
     <seg type="verse" id="b.HEB.9.20">
      <s id="b.HEB.9.20.1">Tura tiarmiayi "Ju numpajai "Chícham Yus akupturmarmena nu nekas umiktiniaiti" tawai."</s>
     </seg>
     <seg type="verse" id="b.HEB.9.21">
      <s id="b.HEB.9.21.1">Nuyá nu numpajai Yusa Jeencha Ashí nui takastin irunmia nunasha ukatkarmiayi.</s>
     </seg>
     <seg type="verse" id="b.HEB.9.22">
      <s id="b.HEB.9.22.1">Nu akupkamujai penké ishichik numpajainchu shiir awajsamniaiti.</s>
      <s id="b.HEB.9.22.2">Túrasha numpajainchu Tunáa penké Asakárchamniaiti.</s>
     </seg>
     <seg type="verse" id="b.HEB.9.23">
      <s id="b.HEB.9.23.1">Tuma asamtai Muisais najanamu nayaimpiniam ana nuna aya nakumkamu ásar namanké numpejai shiir awajsamu ármiayi.</s>
      <s id="b.HEB.9.23.2">Antsu nayampiniam nekas írunna nu, nankaamas kakaram numpajai shiir awajsatin ainiawai.</s>
     </seg>
     <seg type="verse" id="b.HEB.9.24">
      <s id="b.HEB.9.24.1">Krístuka yaunchu Yusa Jeen aents najanamunam takastaj tusa wayachmiayi.</s>
      <s id="b.HEB.9.24.2">Nuka nayaimpinmayan aya nakumkamuiti.</s>
      <s id="b.HEB.9.24.3">Antsu nekas nayaimpiniam Yus pujamunam Wayá asa iin áujturmaji.</s>
     </seg>
     <seg type="verse" id="b.HEB.9.25">
      <s id="b.HEB.9.25.1">Yaunchu Yúsnan pujurniu uuntri ni numpejainchu Ashí uwitin Imiá Shiir Tesaamunam wain ármiayi.</s>
      <s id="b.HEB.9.25.2">Tura Krístuka Untsurí wayachuiti.</s>
     </seg>
     <seg type="verse" id="b.HEB.9.26">
      <s id="b.HEB.9.26.1">Kame Untsurí wayatniuitkiuinkia ni numpejain~ki Wayá asa Yámankamtaiknumia Untsurí Jákaayi.</s>
      <s id="b.HEB.9.26.2">Antsu yamaikia ju nunka Amúamunam Kristu Chikichkí Jákatniunam surumak tunaan Ashí Asakáruiti.</s>
     </seg>
     <seg type="verse" id="b.HEB.9.27">
      <s id="b.HEB.9.27.1">Ashí shuar Chikichkí jakar Nuyá ni Túramun Yusai nekamatniun nantaktin ainiawai.</s>
     </seg>
     <seg type="verse" id="b.HEB.9.28">
      <s id="b.HEB.9.28.1">Núnisan Kristu Chikichkí Jákatniunam surumak shuara tunaarin Asakáruiti.</s>
      <s id="b.HEB.9.28.2">Tura atakka tunaan Asakártinian wantinkiashtatui.</s>
      <s id="b.HEB.9.28.3">Antsu ni Tátintrin Nákainia nuna uwemtikkrattsa wantinkiattawai.</s>
     </seg>
    </div>
    <div type="chapter" id="b.HEB.10">
     <seg type="verse" id="b.HEB.10.1">
      <s id="b.HEB.10.1.1">Muisais akupkamuka ukunam ti penker átatna Núchaiti.</s>
      <s id="b.HEB.10.1.2">Antsu nuna aya nakumeawai.</s>
      <s id="b.HEB.10.1.3">Tuma asa Ashí uwitin naman maar Yus Sútaijiaisha shuara tunaarin Asakátrachminiaiti.</s>
     </seg>
     <seg type="verse" id="b.HEB.10.2">
      <s id="b.HEB.10.2.1">Kame Asakátraka shuar nekas shiir awajsamniaitkiuinkia Yus naman maar Súsatniun atsumachuk iniaisaraayi.</s>
      <s id="b.HEB.10.2.2">Iis, mash tsankuramuitkiunka ni tunaarijiai itit Enentáimtumascharainti.</s>
      <s id="b.HEB.10.2.3">Túrawar naman maar Yus Súsatniun iniaisarainti.</s>
     </seg>
     <seg type="verse" id="b.HEB.10.3">
      <s id="b.HEB.10.3.1">Antsu namanken maar Ashí uwitin tuke Suíniak nujai ni tunaarin tuke Enentáimtuiniawai.</s>
     </seg>
     <seg type="verse" id="b.HEB.10.4">
      <s id="b.HEB.10.4.1">Warí, namanké numpejai ii tunaari penké Asakárchamniaiti.</s>
     </seg>
     <seg type="verse" id="b.HEB.10.5">
      <s id="b.HEB.10.5.1">Nu asamtai Kristu Jú nunkanam taa Yúsan chicharuk Tímiayi: "Naman maar Sútaisha penké nakitrame.</s>
      <s id="b.HEB.10.5.2">Antsu ayash iwiaram surusuitme.</s>
     </seg>
     <seg type="verse" id="b.HEB.10.6">
      <s id="b.HEB.10.6.1">Naman aesamusha tura tunaan Asakártin naman susamusha wakeratsme.</s>
     </seg>
     <seg type="verse" id="b.HEB.10.7">
      <s id="b.HEB.10.7.1">Tuma asamtai "Yusrú, Tímiajai.</s>
      <s id="b.HEB.10.7.2">Winia aatrurma Núnisnak ame wakeramurmin umiktajtsan Táwitjai" Tímiajai" Tímiayi.</s>
     </seg>
     <seg type="verse" id="b.HEB.10.8">
      <s id="b.HEB.10.8.1">Emka, Muisais akupkamu ain, naman susamuncha, tunaan Asakárat tusa naman maar susamuncha, naman aesamuncha Yus Ashí nakitraiti tawai Kristu.</s>
     </seg>
     <seg type="verse" id="b.HEB.10.9">
      <s id="b.HEB.10.9.1">Nuyá "Yusrú, ame wakeramurmin umiktajtsan Táwitjai" tawai.</s>
      <s id="b.HEB.10.9.2">Nuna taku naman maar Sútain "Asakáiniaiti" tawai.</s>
      <s id="b.HEB.10.9.3">Tura chikichan ikiuawai.</s>
     </seg>
     <seg type="verse" id="b.HEB.10.10">
      <s id="b.HEB.10.10.1">Jesukrístu Yúsan umiruk Jákatniun Chikichkí surumakmatai Yus iin tunaarincha shiir awajtamsaitji.</s>
     </seg>
     <seg type="verse" id="b.HEB.10.11">
      <s id="b.HEB.10.11.1">Tura Israer-shuarnumia Yúsnan pujurin Ashí tsawantai Nú namannak Máawar tunaan Asakáchunak Yúsan ti suu ainiawai.</s>
     </seg>
     <seg type="verse" id="b.HEB.10.12">
      <s id="b.HEB.10.12.1">Antsu Jesukrístuka Jákatniunam Chikichkí surumak Ashí shuara tunaarin Asakár atakka penké Jákashtiniaiti.</s>
      <s id="b.HEB.10.12.2">Nuna tura Yusa untsuurini nekas akupin pujutainium pujusuiti.</s>
     </seg>
     <seg type="verse" id="b.HEB.10.13">
      <s id="b.HEB.10.13.1">Tura Yus ni nemasrin nupetak niin umirkarti tusa Súsartatna nuna Nákawai.</s>
     </seg>
     <seg type="verse" id="b.HEB.10.14">
      <s id="b.HEB.10.14.1">Chikichkí jakamujai ni shuarin tuke tunaarincha awajsaruiti.</s>
     </seg>
     <seg type="verse" id="b.HEB.10.15">
      <s id="b.HEB.10.15.1">Yusa Wakanisha Núnisan tawai.</s>
      <s id="b.HEB.10.15.2">Emka Tímiayi:</s>
     </seg>
     <seg type="verse" id="b.HEB.10.16">
      <s id="b.HEB.10.16.1">"Yamaram Chichaman najanattaj nuka Júnisan átatui: Wi akupeaj nuna ni Enentáin paant Enentáimtikrartatjai."</s>
     </seg>
     <seg type="verse" id="b.HEB.10.17">
      <s id="b.HEB.10.17.1">Nuyásha tawai: "Ni yajauch Tunáa Túramurin penké Enentáimtuschattajai."</s>
     </seg>
     <seg type="verse" id="b.HEB.10.18">
      <s id="b.HEB.10.18.1">Tuma asamtai, ii tunaari tsankuramu asamtai atak iin jarutramkatin atsumatsji.</s>
     </seg>
     <seg type="verse" id="b.HEB.10.19">
      <s id="b.HEB.10.19.1">Tuma asamtai, Yatsurú, Jesukrístu numpejai pénker awajsamu asar sapijmiatsuk shiir Enentáijiai Imiá Shiira nui, nekas Yus pujamunam wayamniaitji.</s>
     </seg>
     <seg type="verse" id="b.HEB.10.20">
      <s id="b.HEB.10.20.1">Nui wayatniuka Kristu jaka Yusa Jeen tesaamun Júsatniua aintsan ánturmamiaji.</s>
      <s id="b.HEB.10.20.2">Yamaisha tura tuke wayamnia átatui.</s>
     </seg>
     <seg type="verse" id="b.HEB.10.21">
      <s id="b.HEB.10.21.1">Jesus Yúsnan pujurniu uuntri asa Ashí Yus-shuartin Wáitmak pujurtamji.</s>
     </seg>
     <seg type="verse" id="b.HEB.10.22">
      <s id="b.HEB.10.22.1">Tuma asamtai, tuke Enentáijiai Yus Imiá nekas Enentáimtusar Yusai jeartai.</s>
      <s id="b.HEB.10.22.2">Ii Enentái Kristu numpejai nijiarma asamtai nekas Enentáimtakur ii tunaarijai itit Enentáimtumaschatniuitji.</s>
      <s id="b.HEB.10.22.3">Tura ii ayashisha pénker entsajai imianniuitji.</s>
     </seg>
     <seg type="verse" id="b.HEB.10.23">
      <s id="b.HEB.10.23.1">Yus tsankatramkattajnia nu shiir Enentáimtamu iniaitsuk kakaram ajasar tuke emetatniuitji.</s>
      <s id="b.HEB.10.23.2">Yus tsankatramkaitji nuna umiktatui.</s>
     </seg>
     <seg type="verse" id="b.HEB.10.24">
      <s id="b.HEB.10.24.1">Pénker anenain tura pénker Túrin ajasartai tusar mai yainiaikiartiniaitji.</s>
     </seg>
     <seg type="verse" id="b.HEB.10.25">
      <s id="b.HEB.10.25.1">Yusa Jeen Yus-shuarjai tuke iruntratin iniaisashtiniaitji.</s>
      <s id="b.HEB.10.25.2">Chíkich iniainiakuisha iikia tuke iruntratniuitji.</s>
      <s id="b.HEB.10.25.3">Nui irunkurkia Ikiakánairtiniaitji.</s>
      <s id="b.HEB.10.25.4">Tura Kristu Tátin tsawantri ishichik ajasu asamtai Nú nukap Túratniuitji.</s>
     </seg>
     <seg type="verse" id="b.HEB.10.26">
      <s id="b.HEB.10.26.1">Túrasha shuar nekas chichaman nékayat wakeramurijiain tunaanum wekaakka Kristu jakamun nakitia asamtai Chíkich atsawai ni tunaarin Asakátratniun.</s>
     </seg>
     <seg type="verse" id="b.HEB.10.27">
      <s id="b.HEB.10.27.1">Ayatik ashamak ti tsuumai sumamatin tsawantan Nákasminiaiti.</s>
      <s id="b.HEB.10.27.2">Nu tsawantai Yus ni nemasrin ti kajerak Asutíak mash emesrattawai.</s>
     </seg>
     <seg type="verse" id="b.HEB.10.28">
      <s id="b.HEB.10.28.1">Shuar Muisais akupkamun umikchamtai tura Jímiar shuar menaintiusha etserkarmatai waitnentsuk Máatniuyayi.</s>
     </seg>
     <seg type="verse" id="b.HEB.10.29">
      <s id="b.HEB.10.29.1">Núnisaitkiuinkia shuar Yusa Uchirin wishikiainiakka ni numpencha nakitiainiakka tura Yus niin anea nuna Wakanincha katsekainiakka nuna nankaamas Asutniáchartatuak.</s>
      <s id="b.HEB.10.29.2">Warí, nii nakitiana nu numpajai Yamaram Chicham nekas umirkatin awajsamuyayi.</s>
      <s id="b.HEB.10.29.3">Tura Nújaisha nii ti pénker awajnastiniuyayi.</s>
     </seg>
     <seg type="verse" id="b.HEB.10.30">
      <s id="b.HEB.10.30.1">Ii Uuntri Yus Júnis Tímiayi "Wi Asutiátniuitjai.</s>
      <s id="b.HEB.10.30.2">Wi yapajkiattajai."</s>
      <s id="b.HEB.10.30.3">Nuyásha Tímiayi "Wíi shuara tunaarin ti paant nekarattajai."</s>
     </seg>
     <seg type="verse" id="b.HEB.10.31">
      <s id="b.HEB.10.31.1">Ti Tsúumainti iwiaaku Yusa kakarmarijiai Asutniátin.</s>
     </seg>
     <seg type="verse" id="b.HEB.10.32">
      <s id="b.HEB.10.32.1">Tura atumsha Yámankamtaik Yusna nekaarum Yus-shuar ajasmarum nu Enentáimsatarum.</s>
      <s id="b.HEB.10.32.2">Kakaram ajasrum Ashí itiurchat katsuntramarme.</s>
     </seg>
     <seg type="verse" id="b.HEB.10.33">
      <s id="b.HEB.10.33.1">Chíkichtirmeka katseknakmarme tura Ashí iimiainiamunam yajauch awajnasmarme.</s>
      <s id="b.HEB.10.33.2">Chikichcha nu shuarnum pachitkia asarum itit awajnasmarme.</s>
     </seg>
     <seg type="verse" id="b.HEB.10.34">
      <s id="b.HEB.10.34.1">Atumsha sepunam pujuinia nusha waitnentramarme.</s>
      <s id="b.HEB.10.34.2">Tura shiir warasrum Kuítrumin atantramainiakuisha katsuntramarme.</s>
      <s id="b.HEB.10.34.3">Nayaimpiniam tuke amuukashtin kuit pachiktin asarum Túramarme.</s>
     </seg>
     <seg type="verse" id="b.HEB.10.35">
      <s id="b.HEB.10.35.1">Tuma asarum yawetsuk Yus tuke Enentáimtusrum kakaram ajastarum.</s>
      <s id="b.HEB.10.35.2">Túrakrum nankaamas akinkiattarme.</s>
     </seg>
     <seg type="verse" id="b.HEB.10.36">
      <s id="b.HEB.10.36.1">Atumsha esetra Enentáimsarum Yus wakera nu Túrakrum Yus atumin amastinia nu wainkiattarme.</s>
     </seg>
     <seg type="verse" id="b.HEB.10.37">
      <s id="b.HEB.10.37.1">Kame Yus-Chichamnum aarmaiti: "Tátinia nu ishichik ajasai.</s>
      <s id="b.HEB.10.37.2">Wárik Tátatui.</s>
     </seg>
     <seg type="verse" id="b.HEB.10.38">
      <s id="b.HEB.10.38.1">Shuar Yúsan nekas Enentáimtak pénker wekaak uwemprattawai.</s>
      <s id="b.HEB.10.38.2">Tura iniaiyakuinkia niin wararsashtatjai."</s>
     </seg>
     <seg type="verse" id="b.HEB.10.39">
      <s id="b.HEB.10.39.1">Tura iikia iniaisar mesena Nú shuarchaitji.</s>
      <s id="b.HEB.10.39.2">Antsu Yus shiir Enentáimtusar uwempraitji.</s>
     </seg>
    </div>
    <div type="chapter" id="b.HEB.11">
     <seg type="verse" id="b.HEB.11.1">
      <s id="b.HEB.11.1.1">Yus nekas Enentáimtakur "Nákajnia nuna, Yus nekas suramsattaji" taji.</s>
      <s id="b.HEB.11.1.2">Tura Wáinchaitiatar "nekas wainkiattaji" taji.</s>
     </seg>
     <seg type="verse" id="b.HEB.11.2">
      <s id="b.HEB.11.2.1">Yaunchu ii uuntri Yúsan nekas Enentáimtuiniakui Yus "pénkeraitme" tiarmiayi.</s>
     </seg>
     <seg type="verse" id="b.HEB.11.3">
      <s id="b.HEB.11.3.1">Aya Yus Enentáimtakur ju nékaji: Yus aya ni chichamejain Ashí nunkan najanamiayi.</s>
      <s id="b.HEB.11.3.2">Túramtai Ashí Wáiniainiaj nu Wáinchataijiai najanamu ainiawai.</s>
     </seg>
     <seg type="verse" id="b.HEB.11.4">
      <s id="b.HEB.11.4.1">Apir Yúsan nekas Enentáimtak Kaínjai nankaamas pénkera nuna Yúsan susamiayi.</s>
      <s id="b.HEB.11.4.2">Túramtai Yus "pénkeraitme" taku shiir yuminsamiayi.</s>
      <s id="b.HEB.11.4.3">Tuma asamtai Apir Jákaitiat tuke Enentáimtikramji.</s>
     </seg>
     <seg type="verse" id="b.HEB.11.5">
      <s id="b.HEB.11.5.1">Enuksha Yúsan nekas Enentáimtak iwiaakuk nayaimpiniam junakmiayi.</s>
      <s id="b.HEB.11.5.2">Yus jukimiu asamtai Wáinkiacharmiayi.</s>
      <s id="b.HEB.11.5.3">Tura Yus-Chichamnum aarma "Enuk Júnatsuk Yúsan ti shiir Enentáimtikniuyayi" tawai.</s>
     </seg>
     <seg type="verse" id="b.HEB.11.6">
      <s id="b.HEB.11.6.1">Tura Yus nekas Enentáimtachkumka ṡitiurak Nii shiir Enentáimtiksatam?</s>
      <s id="b.HEB.11.6.2">Nekas Enentáimjai Yúsan weantuktaj tusam wakerakmeka, emka, Yus iwiaaku pujawai, tu Enentáimpratniuitme.</s>
      <s id="b.HEB.11.6.3">Nuyásha, Wi Yúsan eakuinkia Yuska winia Yáintkiattawai, tu Enentáimsatniuitme.</s>
     </seg>
     <seg type="verse" id="b.HEB.11.7">
      <s id="b.HEB.11.7.1">Yus, `amaarkatniun akupkattajai" tiniu asamtai, Nuaisha Yúsan nekas Enentáimtak, amaarun Wáinchaitiat, "Túrunattawai" Tímiayi.</s>
      <s id="b.HEB.11.7.2">Túrak Yus timiajai métek uunt kanun najana ni shuarincha uwemtikramiayi.</s>
      <s id="b.HEB.11.7.3">Tura Yúsan nekas Enentáimta asamtai Yus "pénkeraitme" Tímiayi.</s>
      <s id="b.HEB.11.7.4">Tura ni umirkamujai Chíkich shuar Yúsan Enentáimtachun Súmamtikiawarmiayi.</s>
     </seg>
     <seg type="verse" id="b.HEB.11.8">
      <s id="b.HEB.11.8.1">Tura Apraámsha Yúsan nekas Enentáimtak Yus "Núnkem ikiukim Wetá" tutai shiir umikmiayi.</s>
      <s id="b.HEB.11.8.2">Yus tuke niin Súsatniua Nú nunkanam wémiayi.</s>
      <s id="b.HEB.11.8.3">Turasha ni nunken ikiuak ni jeatniun nékatsuk jiinkimiayi.</s>
     </seg>
     <seg type="verse" id="b.HEB.11.9">
      <s id="b.HEB.11.9.1">Yúsan shiir Enentáimtak Nú nunkanam Yus niin tsankatkamuitiat írara ainis pujusmiayi.</s>
      <s id="b.HEB.11.9.2">Nuap jeanam pujuyayi.</s>
      <s id="b.HEB.11.9.3">Núnisan ni Uchirí Isaksha tura ni Tirankí Jakupsha nuin tsankatkamuitiatan írara Núnisar pujuarmiayi.</s>
     </seg>
     <seg type="verse" id="b.HEB.11.10">
      <s id="b.HEB.11.10.1">Kame Apraámka nayaimpinmaya ashirchamin péprunam pujustinian Nákasmiayi.</s>
      <s id="b.HEB.11.10.2">Yus nu pepru pénker iwiar jeamka asamtai umuchkiachminiaiti.</s>
     </seg>
     <seg type="verse" id="b.HEB.11.11">
      <s id="b.HEB.11.11.1">Apraáma nuwé Sarasha Yúsan shiir Enentáimta asa uuntach áyat ajaprukmiayi.</s>
      <s id="b.HEB.11.11.2">Yus timia nuna umiktatui tau asa uchin takusmiayi.</s>
     </seg>
     <seg type="verse" id="b.HEB.11.12">
      <s id="b.HEB.11.12.1">Tura nujai Apraám ti uuntchitiat ti pampanmiayi.</s>
      <s id="b.HEB.11.12.2">Nii chikichkitiat ni pampanmari ti Untsurí ajasar yaajai métek tura Náikmijiai métek nekapmarchamnia ajasarmiayi.</s>
     </seg>
     <seg type="verse" id="b.HEB.11.13">
      <s id="b.HEB.11.13.1">Ashí nu shuar Yus tsankatkamun Wáintsuk Jákarmiayi.</s>
      <s id="b.HEB.11.13.2">Túrasha Yúsan nekas Enentáimtuiniak arantia Wáinkiar warasar shiir Enentáimtiarmiayi.</s>
      <s id="b.HEB.11.13.3">Túrawar "ju nunkanam nekas aya íraraitji" tiarmiayi.</s>
     </seg>
     <seg type="verse" id="b.HEB.11.14">
      <s id="b.HEB.11.14.1">`Iraraitji" tu chichainiak Chíkich nunka eamun Páant awajainiawai.</s>
     </seg>
     <seg type="verse" id="b.HEB.11.15">
      <s id="b.HEB.11.15.1">Niisha matsatu Winíarmia nui atak waketkitniun wakeruiniakka Páchitsuk waketkiaraayi.</s>
     </seg>
     <seg type="verse" id="b.HEB.11.16">
      <s id="b.HEB.11.16.1">Tura antsu niisha nuna nankaamas pénker nunkan nayaimpinmaya nuna Enentáimtiarmiayi.</s>
      <s id="b.HEB.11.16.2">Túmainiakui Yuska péprun iwiartur susa asa "wi ni Yusrintjai" Títinian natsantatsui.</s>
     </seg>
     <seg type="verse" id="b.HEB.11.17">
      <s id="b.HEB.11.17.1">Ataksha Apraám Yúsan nekas Enentáimtak "chikichik uchi amasmaj nu, namankea aitkiasmek maam surusta" takui Apraám Isakan ni uchirin Yus susatniun penké suritkiachmiayi.</s>
     </seg>
     <seg type="verse" id="b.HEB.11.18">
      <s id="b.HEB.11.18.1">Kame Yus "Isakjai ti pampantatme" tau asamtai</s>
     </seg>
     <seg type="verse" id="b.HEB.11.19">
      <s id="b.HEB.11.19.1">Apraám "Máamtaisha Yus iniantkittiawai" tu Enentáimpramiayi.</s>
      <s id="b.HEB.11.19.2">Tura Yus ukunam Máatiun suritkiamtai Isakan Máachiat nekas Jákatniunmaya uwempran nantakniua aintsan Wáinkiamiayi.</s>
     </seg>
     <seg type="verse" id="b.HEB.11.20">
      <s id="b.HEB.11.20.1">Isaksha Yúsan nekas Enentáimtak ni Uchirín Jakupnasha Esauncha ukunam ni Túrunattana nuna ujakarmiayi.</s>
     </seg>
     <seg type="verse" id="b.HEB.11.21">
      <s id="b.HEB.11.21.1">Núnisan Jakup Yúsan nekas Enentáimtak jatsuk ni tirankin, Jusé Uchirín, shiir Túrunattana nuna ujakarmiayi.</s>
      <s id="b.HEB.11.21.2">Tura ti uuntach asa Máshtunkrin ushukruma Yúsan shiir awajsamiayi.</s>
     </seg>
     <seg type="verse" id="b.HEB.11.22">
      <s id="b.HEB.11.22.1">Tura Jusesha Jákatniuri ishichik ajatesmatai Yúsan nekas Enentáimtak Yus ukunam Israer-shuaran Ejiptu nunkanmaya Júkiartatna nuna ujakarmiayi.</s>
      <s id="b.HEB.11.22.2">Tura Jíiniainiak ni ukunchin Júkiar Yus tsankatkamu nunkanam iwiarsarat tusa akupkamiayi.</s>
     </seg>
     <seg type="verse" id="b.HEB.11.23">
      <s id="b.HEB.11.23.1">Muisaisa aparisha nukurisha Yúsan nekas Enentáimtuiniak Muisais ti Shíirmach asamtai suntar Máawarain tusa akiiniamunmaya menaintiu nantu úukarmiayi.</s>
      <s id="b.HEB.11.23.2">Tura uunt akupin akupkamun ashamkacharmiayi.</s>
     </seg>
     <seg type="verse" id="b.HEB.11.24">
      <s id="b.HEB.11.24.1">Muisaissha Yúsan shiir Enentáimtak uunt ajas Ejiptunmaya uunt akupniu Nawantrí uchiri ajastinian nakitramiayi.</s>
     </seg>
     <seg type="verse" id="b.HEB.11.25">
      <s id="b.HEB.11.25.1">Antsu Ejiptu nunkanam ishichkisha tunaan warartsuk Yusa shuarijiai métek Wáitsatniun nankaamas wakerukmiayi.</s>
     </seg>
     <seg type="verse" id="b.HEB.11.26">
      <s id="b.HEB.11.26.1">Nujai Krístun yajauch awajsarmia Núnisan niisha Wáitsatniuuyi.</s>
      <s id="b.HEB.11.26.2">Túrasha Ashí Ejiptu nunkanam pénker irunmia nuna nankaamas Yus niin ukunam tsankatkatta nuna shiir Enentáimtusmiayi.</s>
     </seg>
     <seg type="verse" id="b.HEB.11.27">
      <s id="b.HEB.11.27.1">Niisha Yúsan shiir Enentáimtak uunt akupin kajeramu ain ashamtsuk Ejiptu nunkanmaya jiinki wémiayi.</s>
      <s id="b.HEB.11.27.2">Yúsan Wáinchiat shiir Enentáimtamujai wainiua ainis kakaram ajas Ashí katsuntramiayi.</s>
     </seg>
     <seg type="verse" id="b.HEB.11.28">
      <s id="b.HEB.11.28.1">Muisais Yúsan shiir Enentáimtak Yámankamtaik paskua namperan najaneak Ashí Israer-shuaran numpajai ni Wáitirin kuérat tusa akupkarmiayi.</s>
      <s id="b.HEB.11.28.2">Nujai Yus timia Núnisan nayaimpinmaya suntar nuna iis nu jeanam iwiairin Máatsuk nankaikit tusa Tímiayi.</s>
     </seg>
     <seg type="verse" id="b.HEB.11.29">
      <s id="b.HEB.11.29.1">Israer-shuarsha Yúsan shiir Enentáimtuinia ásar Kapaantin Entsa nakaakamtai ajapén ti penker kukarnum katinkiarmiayi.</s>
      <s id="b.HEB.11.29.2">Ejiptunmaya suntarsha Núnisan katintai Tukamá jakerarmiayi.</s>
     </seg>
     <seg type="verse" id="b.HEB.11.30">
      <s id="b.HEB.11.30.1">Israer-shuarsha Yúsan shiir Enentáimtuinia ásar Yus timian umirkar siati tsawant Jerikiú péprun téntakarmatai aa tanish Sáanákmiayi.</s>
      <s id="b.HEB.11.30.2">Nujai ti Yúpichuch nupetkarmiayi.</s>
     </seg>
     <seg type="verse" id="b.HEB.11.31">
      <s id="b.HEB.11.31.1">Raapsha nu péprunam pujak~u Yúsan nekas Enentáimtak tsanirmatai áyat Israera suntarin mamikmak wekaan ti penker Itiáa asa Chíkich shuar Jerikiúnam matsatua nujai Jákachmiayi.</s>
     </seg>
     <seg type="verse" id="b.HEB.11.32">
      <s id="b.HEB.11.32.1">Nu arantcha Yúsan shiir Enentáimtin ti írunui.</s>
      <s id="b.HEB.11.32.2">Jeteúnsha, Paraksha, Sansunsha, Jiptísha, Tawitcha, Samuersha, Yúsnan etserniusha nu shuar ármiayi.</s>
      <s id="b.HEB.11.32.3">Mash ujaktinian jeatsjai.</s>
     </seg>
     <seg type="verse" id="b.HEB.11.33">
      <s id="b.HEB.11.33.1">Niisha Ashí Yúsan nekas Enentáimtuinia ásar Yusa kakarmarin Niisháa Niisháa iniaktusarmiayi.</s>
      <s id="b.HEB.11.33.2">Nuna Túruiniak Chíkich Chíkich nunkanmaya aentsun nupetkarmiayi, nuisha pénker akupkarmiayi, tura Yussha ni timia Núnisan yainkiarmiayi.</s>
      <s id="b.HEB.11.33.3">Uunt yawancha kajechu awajsarmiayi,</s>
     </seg>
     <seg type="verse" id="b.HEB.11.34">
      <s id="b.HEB.11.34.1">uunt jiniasha ikiajniakarmiayi, puniajai mantamnatniuncha uwemprarmiayi.</s>
      <s id="b.HEB.11.34.2">Kakarmachusha kakaram ajasar mesetnumsha ni nemasrincha nupetkarmiayi.</s>
     </seg>
     <seg type="verse" id="b.HEB.11.35">
      <s id="b.HEB.11.35.1">Nuwasha ni uchiri jakan iniantkimiun Wáinkiarmiayi.</s>
      <s id="b.HEB.11.35.2">Chikichcha Wáitias mantamnawarmiayi.</s>
      <s id="b.HEB.11.35.3">Ti shiir pujustinnium nantaktiai tusar Nú tsawantai uwempratniun nakitrarmiayi.</s>
     </seg>
     <seg type="verse" id="b.HEB.11.36">
      <s id="b.HEB.11.36.1">Chikichcha katseknakarmiayi, Asutniáwarmiayi, jirujai jinkiawar sepunam enkenawarmiayi.</s>
     </seg>
     <seg type="verse" id="b.HEB.11.37">
      <s id="b.HEB.11.37.1">Kayajai Tukú mantamnawarmiayi, Jímiapetek tsupinkiarmiayi, Yúsan iniaisarat tusa nekapnasarmiayi, puniajai mantamnawarmiayi.</s>
      <s id="b.HEB.11.37.2">Aya wékainiarmiayi, Kuítrincha ásar nuapen entsararmiayi, shuar nincha aintrar Wáitnenmai awajiarmiayi.</s>
     </seg>
     <seg type="verse" id="b.HEB.11.38">
      <s id="b.HEB.11.38.1">Atsamunmasha, naincha, waanmasha, Ashí nunkanam wekain ármiayi.</s>
      <s id="b.HEB.11.38.2">Nu shuarjainkia ju nunkanmaya shuar Imiá yajauch ásar niijiai pujumainchu ainiawai.</s>
     </seg>
     <seg type="verse" id="b.HEB.11.39">
      <s id="b.HEB.11.39.1">Nu shuar Yúsan shiir Enentáimtuiniakui Yus "pénkeraitrume" tiarmiayi.</s>
      <s id="b.HEB.11.39.2">Túmaitiat ni tsankatkamun Wáinkiacharmiayi.</s>
     </seg>
     <seg type="verse" id="b.HEB.11.40">
      <s id="b.HEB.11.40.1">Yuska nuna nankaamas pénkeran iwiarturaru asa tura iin Yamái pujajnia juna Enentáimturma asa niisha iisha mai metek tsaninkiar ti penker ajasarti tu Enentáimsamiayi.</s>
     </seg>
    </div>
    <div type="chapter" id="b.HEB.12">
     <seg type="verse" id="b.HEB.12.1">
      <s id="b.HEB.12.1.1">Ashí ju nunkanam Túrajnia nuka shuar nakuruiniak tsékena nujai nakumkamniaiti.</s>
      <s id="b.HEB.12.1.2">Ashí shuar yaunchu Yúsan shiir Enentáimtusaruka téntakar iirmainiaji.</s>
      <s id="b.HEB.12.1.3">Tuma asamtai Ashí kijin ana nusha tura Ashí tunaaka itit awajtamaj nusha ajapa iniaisar tura katsuntrar tsékenkir jeatai.</s>
     </seg>
     <seg type="verse" id="b.HEB.12.2">
      <s id="b.HEB.12.2.1">Túmakur Jesus tuke Enentáimtusar tsékentiai.</s>
      <s id="b.HEB.12.2.2">Ashí shuarjai nankaamas Jesus Yúsan ti nekas Enentáimtak aya pénkernak Túramiayi.</s>
      <s id="b.HEB.12.2.3">Tuke nekas awakmakmiayi.</s>
      <s id="b.HEB.12.2.4">Imiá Tunáa Shuáran krusnum Máatin ain Núnisan natsanmainium Jákatniun surimiakchamiayi.</s>
      <s id="b.HEB.12.2.5">Antsu ukunam ti shiir warastin átatna nuna Enentáimtak nuna Ashí katsuntramiayi tura Nuyá Yusa untsuurini akupin pujutainium pujusuiti.</s>
     </seg>
     <seg type="verse" id="b.HEB.12.3">
      <s id="b.HEB.12.3.1">Tunáa shuar Jesusan Wáitkiasarmia nu Enentáimpratarum.</s>
      <s id="b.HEB.12.3.2">Túrarum pimpitsuk katsuntratarum.</s>
     </seg>
     <seg type="verse" id="b.HEB.12.4">
      <s id="b.HEB.12.4.1">Atum tunaajai Máaniakrum Jesus Túramia aintsarum numpemsha Puárchaitrume tura Jákachuitrume.</s>
      <s id="b.HEB.12.4.2">Nuisha katsuntrarum jeatniuitrume.</s>
     </seg>
     <seg type="verse" id="b.HEB.12.6">
      <s id="b.HEB.12.6.1">Yus nekas ni uchirin chicharkatniua ainis Túramprum nu kajinmatkichmashuram.</s>
      <s id="b.HEB.12.6.2">Júnis tawai: "Uchirú, wi jintintramajmena nu kajinmatkip.</s>
      <s id="b.HEB.12.6.3">Asutiámkuisha Kúntuts pujusaip.</s>
      <s id="b.HEB.12.6.4">Kame Uuntka Nii aneana nuna jintintiawai.</s>
      <s id="b.HEB.12.6.5">Tura ni uchiri ajasat tusa Achíana nuna asutiawai."</s>
     </seg>
     <seg type="verse" id="b.HEB.12.7">
      <s id="b.HEB.12.7.1">Tuma asamtai Yus ni Uchiría ainis Asutiámkuisha katsuntratarum.</s>
      <s id="b.HEB.12.7.2">Warí, Ashí apa ni uchirin chicharkashtatuak.</s>
     </seg>
     <seg type="verse" id="b.HEB.12.8">
      <s id="b.HEB.12.8.1">Tura Ashí uchin chicharkatniua Núnis Yus atumin chichartamchakrumninkia nekas ni uchirinchuitrume.</s>
      <s id="b.HEB.12.8.2">Antsu chikichnaitrume.</s>
     </seg>
     <seg type="verse" id="b.HEB.12.9">
      <s id="b.HEB.12.9.1">Nu arantcha ii apari uchich árinin chichartamkurin umirniuyaji.</s>
      <s id="b.HEB.12.9.2">Nu arant nuikia nekas ii Apari nayaimpiniam pujana nu shiir umirkar tuke shiir pujustin wakerishtatjik.</s>
     </seg>
     <seg type="verse" id="b.HEB.12.10">
      <s id="b.HEB.12.10.1">Ii apari ishichik ni Enentáijiai wakeramu chichartamniuyaji.</s>
      <s id="b.HEB.12.10.2">Antsu Yuska ti penker awajtamsataj tusa nekas atsumajnia nujai métek chichartamji.</s>
     </seg>
     <seg type="verse" id="b.HEB.12.11">
      <s id="b.HEB.12.11.1">Kame nekasaiti, Ashí Asutiámu yamaikikia waraschamniaiti, antsu Kúntuts Enentáimtikramji.</s>
      <s id="b.HEB.12.11.2">Túrasha ukunam nu Asutiámujai unuimiaj nuka pénker Túratniun tura shiir pujustinian Yáinmaji.</s>
     </seg>
     <seg type="verse" id="b.HEB.12.12">
      <s id="b.HEB.12.12.1">Nujai pimpirarusha tura kakarmachu ainia nusha Ikiakártarum.</s>
     </seg>
     <seg type="verse" id="b.HEB.12.13">
      <s id="b.HEB.12.13.1">Túrarum pénker esettsa Enentáimsarum wekasatarum.</s>
      <s id="b.HEB.12.13.2">Túrarum tujintiainia nusha shiir wekasatin yaintarum.</s>
     </seg>
     <seg type="verse" id="b.HEB.12.14">
      <s id="b.HEB.12.14.1">Ashí pénker Túrakrum Ashí shuarjai nawamnaikiarum pénker wekasatarum.</s>
      <s id="b.HEB.12.14.2">Tunaan Túrinkia Yusai penké jeashtatui.</s>
     </seg>
     <seg type="verse" id="b.HEB.12.15">
      <s id="b.HEB.12.15.1">Aneartarum.</s>
      <s id="b.HEB.12.15.2">Shuar nakitiakuinkia Yus nu Shuáran shiir Yáintinian tujinkiattawai.</s>
      <s id="b.HEB.12.15.3">Nu shuar yajauch Enentáimiuk Chíkich Shuárnasha itit awajas tunaanum útsukartatui.</s>
     </seg>
     <seg type="verse" id="b.HEB.12.16">
      <s id="b.HEB.12.16.1">Tsanirmawairap.</s>
      <s id="b.HEB.12.16.2">Yusna nusha nakitrairap.</s>
      <s id="b.HEB.12.16.3">Isaka Uchirí Esau pénkera nuna nakitramiayi.</s>
      <s id="b.HEB.12.16.4">Yus "iwiairin Núkap Súsatniuiti" timia nuna Enentáimtuschamiayi.</s>
      <s id="b.HEB.12.16.5">Tura asa aya ishichik yurumkajai Yapajiámiayi.</s>
     </seg>
     <seg type="verse" id="b.HEB.12.17">
      <s id="b.HEB.12.17.1">Tura Nuyá ni apari ukunam Túrunattana nuna takui Esau ti penkeran wakerimiayi.</s>
      <s id="b.HEB.12.17.2">Tura ti uutkuisha ni apari niin nakitramiayi tura ni chichasman Yapajiátniun tujinkiamiayi.</s>
     </seg>
     <seg type="verse" id="b.HEB.12.18">
      <s id="b.HEB.12.18.1">Atumjainkia Yusna Enentáimtusminia nuka yaunchu Israer-shuarjai ashammain amia Núnischaiti.</s>
      <s id="b.HEB.12.18.2">Yáunchuka Yus ni akupkamurin Israer-shuaran Súakui Senai muranam Jeeármiayi.</s>
      <s id="b.HEB.12.18.3">Muranam uunt jisha kiritniusha teesha nasesha ajamiayi.</s>
     </seg>
     <seg type="verse" id="b.HEB.12.19">
      <s id="b.HEB.12.19.1">Tura kachu kakaram Umpúamusha ámiayi.</s>
      <s id="b.HEB.12.19.2">Tura Yus kakaram niin chichaream antukar ashamkar atakka chichaschati tu searmiayi.</s>
     </seg>
     <seg type="verse" id="b.HEB.12.20">
      <s id="b.HEB.12.20.1">Kame Yus chichaak "Shuarsha tankusha ishichkisha Nú muranam najarmatai nuka kayajai tukurar tura nankijiaisha Máatniuiti" Tímiayi.</s>
      <s id="b.HEB.12.20.2">Nu akupkamu ti ashammai asamtai "chichaschati" tiarmiayi.</s>
     </seg>
     <seg type="verse" id="b.HEB.12.21">
      <s id="b.HEB.12.21.1">Wáinkiarmia nu ti tsuumai asamtai imia Muisaissha "Ashamakun kuraajai" Tímiayi.</s>
     </seg>
     <seg type="verse" id="b.HEB.12.22">
      <s id="b.HEB.12.22.1">Antsu atumjainkia Yusna Enentáimtustin nujai nankaamas pénkeraiti.</s>
      <s id="b.HEB.12.22.2">Atumka nayaimpinmaya Seun Náinnium, Jerusarén iwiaaku Yus pujutai péprun nakumeana nui Jeeáitrume.</s>
      <s id="b.HEB.12.22.3">Nuisha ti Untsurí nayaimpinmaya suntarsha</s>
     </seg>
     <seg type="verse" id="b.HEB.12.23">
      <s id="b.HEB.12.23.1">Ashí Yus-shuarsha shiir iruntraru ainiawai.</s>
      <s id="b.HEB.12.23.2">Yus-shuarka Ashí nayaimpiniam ni naari anujtukma ásar ni uchiri ainiawai.</s>
      <s id="b.HEB.12.23.3">Nuisha Yus, Ashí shuaran ti nékana nu, pujawai.</s>
      <s id="b.HEB.12.23.4">Niisha Shuáran ti penker awajsamtai nu shuar Jákar ni Wakaní nui shiir pujuiniawai.</s>
     </seg>
     <seg type="verse" id="b.HEB.12.24">
      <s id="b.HEB.12.24.1">Nuisha Yamaram Chichaman iin takartamajnia nu, Jesus, pujawai.</s>
      <s id="b.HEB.12.24.2">Nuna numpe ukatramujai Ashí shiir awajsaiti.</s>
      <s id="b.HEB.12.24.3">Nu numpasha Apira numpejai nankaamas pénkeraiti.</s>
      <s id="b.HEB.12.24.4">Kame Apir ántar Máamu asamtai yapajmiatrukta titinia aintsan Enentáimtaji.</s>
      <s id="b.HEB.12.24.5">Antsu Jesus Tunáa Shuáran pénker awajsartaj tusa jakamiayi.</s>
     </seg>
     <seg type="verse" id="b.HEB.12.25">
      <s id="b.HEB.12.25.1">Nuka ti penker asamtai Yus chichartamprumna nu nekas anturkatniuitrume.</s>
      <s id="b.HEB.12.25.2">Yaunchu Yus Jú nunkanam Murá chichaamun anturkachar Asutniátniunam uwempracharmiayi.</s>
      <s id="b.HEB.12.25.3">Nuikia Yus nayaimpinmaya chichartamkurin ántachkurkia ishichkisha uwemprashtatji.</s>
     </seg>
     <seg type="verse" id="b.HEB.12.26">
      <s id="b.HEB.12.26.1">Yaunchu Yus chichamejai nunkan úurmamtikiarmiayi.</s>
      <s id="b.HEB.12.26.2">Tura yamaisha tawai "Ataksha aya Núnkankechu antsu nayaimpinmasha úurmamtikiattajai."</s>
     </seg>
     <seg type="verse" id="b.HEB.12.27">
      <s id="b.HEB.12.27.1">"Ataksha" tana nujai "Ashí Muchitrámnia nu amuukartatui" tawai.</s>
      <s id="b.HEB.12.27.2">Tura muchitrachminia nu juakartatui.</s>
     </seg>
     <seg type="verse" id="b.HEB.12.28">
      <s id="b.HEB.12.28.1">Yus iin akupkatniun tsankatramaj nuka umuchnakchattawai.</s>
      <s id="b.HEB.12.28.2">Tuma asamtai Yus yuminsatniuitji.</s>
      <s id="b.HEB.12.28.3">Yus wakerana Núnisrik wishiktsuk shiir Enentáimtusar Yus shiir awajsatniuitji.</s>
     </seg>
     <seg type="verse" id="b.HEB.12.29">
      <s id="b.HEB.12.29.1">Maa, ii Yúsrinkia kajerkanka uunt Jía nuke aesaa mash emesramniaiti.</s>
     </seg>
    </div>
    <div type="chapter" id="b.HEB.13">
     <seg type="verse" id="b.HEB.13.1">
      <s id="b.HEB.13.1.1">Nuamtak yachia Núnisrum tuke mai anenai ajatarum.</s>
     </seg>
     <seg type="verse" id="b.HEB.13.2">
      <s id="b.HEB.13.2.1">Tuke iirar shiir itiaatarum.</s>
      <s id="b.HEB.13.2.2">Nuna Túruiniak shuar nékachminiak nayaimpinmaya suntaran itiaawaruiti.</s>
     </seg>
     <seg type="verse" id="b.HEB.13.3">
      <s id="b.HEB.13.3.1">Sepunam pujuinia nusha atumsha niijiai Pujáa Núnisrumek waitnentrarta.</s>
      <s id="b.HEB.13.3.2">Wáitkiasarma nusha wisha Núnisnak Wáitsamniapitjia tusarum waitnentratarum.</s>
     </seg>
     <seg type="verse" id="b.HEB.13.4">
      <s id="b.HEB.13.4.1">Nuatnaikiatin pénkeraiti.</s>
      <s id="b.HEB.13.4.2">Shuar ni nuwejai tsanin pujustin pénkeraiti.</s>
      <s id="b.HEB.13.4.3">Tura nuatkamu ainia nusha chikichan eakchatniuiti.</s>
      <s id="b.HEB.13.4.4">Tsanirmana Núnaka Yus Asutiáttawai.</s>
     </seg>
     <seg type="verse" id="b.HEB.13.5">
      <s id="b.HEB.13.5.1">Aya Kuítiak Enentáimtusam pujusaip.</s>
      <s id="b.HEB.13.5.2">Yuska "Kanakchattajai tura penké ikiukchattajme" Túramui.</s>
      <s id="b.HEB.13.5.3">Tuma asamtai ame takakmena nujai shiir Enentáimsam "maakete" Titiá.</s>
     </seg>
     <seg type="verse" id="b.HEB.13.6">
      <s id="b.HEB.13.6.1">Tiniu asamtai arantutsuk ju Tíminiaitji: "Winia yainnia nuka Uunt Yúsaiti.</s>
      <s id="b.HEB.13.6.2">Nu asamtai shuar Túrutamnia nuna ashamkashtatjai."</s>
     </seg>
     <seg type="verse" id="b.HEB.13.7">
      <s id="b.HEB.13.7.1">Atumin Yus-Chichaman jintintramawarmia nu Enentáimtustarum.</s>
      <s id="b.HEB.13.7.2">Yúsan shiir Enentáimtuiniak pénker wekasarmia Núnisrumek atumsha Túratarum.</s>
     </seg>
     <seg type="verse" id="b.HEB.13.8">
      <s id="b.HEB.13.8.1">Jesukrístuka tuke Yapajítsuk nuikiya Núnisan yamaisha tura ukunmasha tuke Núnisan átatui.</s>
     </seg>
     <seg type="verse" id="b.HEB.13.9">
      <s id="b.HEB.13.9.1">Chíkich chicham Niisháa írunna nu anturkairap.</s>
      <s id="b.HEB.13.9.2">Yus iin anenma asakrin kakaram ajasartai.</s>
      <s id="b.HEB.13.9.3">Shuar Niisháa yurumkajai Enentáirui kakaram ajastaj Táyat penké Yáinchaiti.</s>
      <s id="b.HEB.13.9.4">Yurumeaj Nújainchu antsu Yusa anenkrattairijiai ii Enentáin kakaram ajasminiaitji.</s>
     </seg>
     <seg type="verse" id="b.HEB.13.10">
      <s id="b.HEB.13.10.1">Yáunchu Yúsnan pujurin naman maar Yus susamunmayan yuu ármiayi.</s>
      <s id="b.HEB.13.10.2">Tura iikia Yus-sutai Nusháa ana nu Súaji.</s>
      <s id="b.HEB.13.10.3">Nusha Kristu jakamu asamtai yaunchua nu Yúsnan pujurin nui pachiinkiachmin ainiawai.</s>
     </seg>
     <seg type="verse" id="b.HEB.13.11">
      <s id="b.HEB.13.11.1">Israer-shuarnumia Yúsnan pujurniu uuntri tunaan Asakártaj tusa namanké numpen Júkiar Imiá Shiir Tesaamunam wain ármiayi.</s>
      <s id="b.HEB.13.11.2">Tura nu naman arant aesatniuyayi.</s>
     </seg>
     <seg type="verse" id="b.HEB.13.12">
      <s id="b.HEB.13.12.1">Núnisan Jesussha péprunam arant Wáitkianas mantamnamiayi.</s>
      <s id="b.HEB.13.12.2">Nujai Ashí shuara tunaarin ni numpejai nijiatkaiti.</s>
     </seg>
     <seg type="verse" id="b.HEB.13.13">
      <s id="b.HEB.13.13.1">Núnisrik iisha péprunmaya arant wétinia Núnisrik Jesusai weri Niijiai métek wishikmain katsuntutai.</s>
     </seg>
     <seg type="verse" id="b.HEB.13.14">
      <s id="b.HEB.13.14.1">Kame ju nunkanam amuukachmin pepru atsawai.</s>
      <s id="b.HEB.13.14.2">Antsu ukunam ti shiir pepru átatna nu Nákaji.</s>
     </seg>
     <seg type="verse" id="b.HEB.13.15">
      <s id="b.HEB.13.15.1">Tuma asar naman maar Yus Sútsuk antsu shiir chicham Súakur tuke Yus shiir Yúminkiaji.</s>
      <s id="b.HEB.13.15.2">Tuke Núnisar Túratai.</s>
     </seg>
     <seg type="verse" id="b.HEB.13.16">
      <s id="b.HEB.13.16.1">Pénker Túrakrum takakrum nu ajamnaisatin kajinmatnaikiirap.</s>
      <s id="b.HEB.13.16.2">Nusha ti shiir Yus Sútainti.</s>
     </seg>
     <seg type="verse" id="b.HEB.13.17">
      <s id="b.HEB.13.17.1">Yus-shuaran akupin ainia nu umirkarum shiir Enentáimtikratarum.</s>
      <s id="b.HEB.13.17.2">Ni takatrin Yúsan ujaktin ásar Atumí wakanin shiir wainiainiawai.</s>
      <s id="b.HEB.13.17.3">Niisha itiurchatcha antsu wakerumainian Túrawarat tusarum shiir Yáintarum.</s>
      <s id="b.HEB.13.17.4">Nu Túrachkumka ṡitiurak yainmakarat?</s>
     </seg>
     <seg type="verse" id="b.HEB.13.18">
      <s id="b.HEB.13.18.1">Incha Yus áujsatarum.</s>
      <s id="b.HEB.13.18.2">Iisha Ashí pénker Túratin wakeraji.</s>
      <s id="b.HEB.13.18.3">Túraji Enentáimji.</s>
     </seg>
     <seg type="verse" id="b.HEB.13.19">
      <s id="b.HEB.13.19.1">Tura Yus áujkuram Yus ataksha atumjai wainniaikiatniun wari tsankatrukat tusarum seatritiarum.</s>
     </seg>
     <seg type="verse" id="b.HEB.13.21">
      <s id="b.HEB.13.21.1">Imiatkinchanum apujkartinia Nú Yus, Jesukrístun jakamunmaya iniantkimia nuka, ni numpé kakarmarijiai Ashí pénker ana nuna suramsarti.</s>
      <s id="b.HEB.13.21.2">Nujai ni wakeramu Túrattarme.</s>
      <s id="b.HEB.13.21.3">Tura Jesukrístu kakarmarijiai Ashí ni wakeramun iin pujurtamas takasti.</s>
      <s id="b.HEB.13.21.4">Ii Uuntri Jesukrístu Ashí Yus-shuaran ti penker Wáinniuiti.</s>
      <s id="b.HEB.13.21.5">Tura ni numpejai Yamaram Chichaman kakaram awajsamiayi.</s>
      <s id="b.HEB.13.21.6">Nu Chichamsha tuke menkakashtatui.</s>
      <s id="b.HEB.13.21.7">Aya Kristu tuke shiir awajnasti.</s>
      <s id="b.HEB.13.21.8">Núnisan Atí.</s>
     </seg>
     <seg type="verse" id="b.HEB.13.22">
      <s id="b.HEB.13.22.1">Yatsurú, kakaram chicharkajrumna ju shiir Enentáimjai anturkatarum.</s>
      <s id="b.HEB.13.22.2">Kame ti Wárik aatrajrume.</s>
     </seg>
     <seg type="verse" id="b.HEB.13.23">
      <s id="b.HEB.13.23.1">Yamaikia ii yachi Timiutéu sepunmaya jiinki ankant ajasai.</s>
      <s id="b.HEB.13.23.2">Nuna ujaajrume.</s>
      <s id="b.HEB.13.23.3">Wárik Támatainkia atumin iitiaj tusan winiakun niijiai winittiajai.</s>
     </seg>
     <seg type="verse" id="b.HEB.13.24">
      <s id="b.HEB.13.24.1">Atumí uuntrisha tura Ashí Yus-shuarsha amikmaatarum.</s>
      <s id="b.HEB.13.24.2">Itiaria nunkanmaya shuarsha amikmatmainiawai.</s>
     </seg>
     <seg type="verse" id="b.HEB.13.25">
      <s id="b.HEB.13.25.1">Ashí Yus ti shiir yainmakarti.</s>
      <s id="b.HEB.13.25.2">Nuke Atí.</s>
     </seg>
    </div>
   </div>
   <div type="book" id="b.JAM">
    <div type="chapter" id="b.JAM.1">
     <seg type="verse" id="b.JAM.1.1">
      <s id="b.JAM.1.1.1">Wi Sántiak Uunt Yúsan tura Núnisan ii Uuntri Jesukrístun umirin asan ju papin aajai.</s>
      <s id="b.JAM.1.1.2">Ashí Yus-shuartirmin Ashí nunkanam tsakinmakarum matsatrumna nuna amikmaajrume.</s>
     </seg>
     <seg type="verse" id="b.JAM.1.2">
      <s id="b.JAM.1.2.1">Yatsuru, Ashí itiurchat Wáinkiurmesha tuke warastarum.</s>
     </seg>
     <seg type="verse" id="b.JAM.1.3">
      <s id="b.JAM.1.3.1">Iis, itiurchatnum pujakrum nekas Yus Enentáimtaitkiurmeka katsuntratin unuimiartatrume.</s>
     </seg>
     <seg type="verse" id="b.JAM.1.4">
      <s id="b.JAM.1.4.1">Tura tuke Páchiachkuram, tuke katsunteakrum, nuikia Yúsjai ti penker katsuartatrume.</s>
      <s id="b.JAM.1.4.2">Penké atsumashtatrume.</s>
     </seg>
     <seg type="verse" id="b.JAM.1.5">
      <s id="b.JAM.1.5.1">Atum Nánkamsarmek nekaatin tujintiakrumka Yusa nekatairi seata.</s>
      <s id="b.JAM.1.5.2">Shuar seakui Yuska kajetsuk tura ementutsuk antsu patatas Súawai.</s>
      <s id="b.JAM.1.5.3">Tuma asamtai seakminkia suramsattawai.</s>
     </seg>
     <seg type="verse" id="b.JAM.1.6">
      <s id="b.JAM.1.6.1">Túrasha Yus nekas Enentáimtusam, "Túratpiash" Tútsuk seata.</s>
      <s id="b.JAM.1.6.2">"Cha, nékatsjai surustimpiash" tu seakmeka ántram seame.</s>
      <s id="b.JAM.1.6.3">Nayaantsa tsukaturi Juní taa, Atúu waketki ajatsuk.</s>
      <s id="b.JAM.1.6.4">Amesha aintsamek Túmame.</s>
     </seg>
     <seg type="verse" id="b.JAM.1.7">
      <s id="b.JAM.1.7.1">Enentáimiin Núnisketkuinkia, seamna nuna Yus penké suramsashtatui.</s>
     </seg>
     <seg type="verse" id="b.JAM.1.8">
      <s id="b.JAM.1.8.1">Shuar Jimiará Enentáimna nuka shiir wekasatniun tujintiawai.</s>
     </seg>
     <seg type="verse" id="b.JAM.1.9">
      <s id="b.JAM.1.9.1">Yus-shuar, ju nunkanam Kuítrincha ainia nu, Yus shiir awajsamu nujai warasti.</s>
     </seg>
     <seg type="verse" id="b.JAM.1.11">
      <s id="b.JAM.1.11.1">Tura Yus-shuar Kuítrinniuitkuisha péejchach Enentáimtikramsha warasti.</s>
      <s id="b.JAM.1.11.2">Iis, nupa Kuánkam tura nantu ti sukuam kaar miniatsuk.</s>
      <s id="b.JAM.1.11.3">Kuítrinniuka ántsankete.</s>
      <s id="b.JAM.1.11.4">Tuke Súrutnak pujurkusha itiurchat Wáiniuk Wárik amuukattawai.</s>
     </seg>
     <seg type="verse" id="b.JAM.1.12">
      <s id="b.JAM.1.12.1">Shíiraiti shuar ni Itiurchatríin nekas katsunteana nuka.</s>
      <s id="b.JAM.1.12.2">Nekapsam Jíinkiunka akinkiatniun Wáinkiattawai.</s>
      <s id="b.JAM.1.12.3">Iwiaaku átinian, tawasap achiktinia Núnisan, Wáinkiattawai Yus ni aneam tsankatka nuna.</s>
     </seg>
     <seg type="verse" id="b.JAM.1.13">
      <s id="b.JAM.1.13.1">Shuar Tunáa Túramnia nekapeakka "Yus nuna útsutrutui" tu Enentáimprashtiniaiti.</s>
      <s id="b.JAM.1.13.2">Yuska yajauch Túramnia Enentáimtsui Túrasha Niisha penké chikichkinkesha tunaanum útsuchuiti.</s>
     </seg>
     <seg type="verse" id="b.JAM.1.14">
      <s id="b.JAM.1.14.1">Antsu ni wakeramurijiain aents tunaan ninki ikiatmamkaiti yajauch Túratniun.</s>
      <s id="b.JAM.1.14.2">Nújainkia tunaanum útsukmaiti.</s>
     </seg>
     <seg type="verse" id="b.JAM.1.15">
      <s id="b.JAM.1.15.1">Nu yajauch wakeramunmaya Tunáa akiiniui.</s>
      <s id="b.JAM.1.15.2">Tura nu Tunáa mash amuukamtai Jákatin akiiniui.</s>
     </seg>
     <seg type="verse" id="b.JAM.1.16">
      <s id="b.JAM.1.16.1">Yatsuru, aneakun Tájarme, ananmamawairap.</s>
     </seg>
     <seg type="verse" id="b.JAM.1.17">
      <s id="b.JAM.1.17.1">Ashí pénker ana nu, Ashí shiir ana nusha nayaimpinmaya Yusak amasuiti.</s>
      <s id="b.JAM.1.17.2">Yus Ashí Tsáapninia nuna najanaiti.</s>
      <s id="b.JAM.1.17.3">Tura Niin kiritin atsain Yapajítsuk tuke Tsáapniiti.</s>
     </seg>
     <seg type="verse" id="b.JAM.1.18">
      <s id="b.JAM.1.18.1">Nii wakera asa ni nekas chichamea nujai ni uchiri najatmamji.</s>
      <s id="b.JAM.1.18.2">Tura Ashí ukunam átatna nujai ii émkaitji.</s>
     </seg>
     <seg type="verse" id="b.JAM.1.19">
      <s id="b.JAM.1.19.1">Tuma asamtai aneamu yatsuru, Wárik chichastin Enentáimprairap antsu antuktin emka Enentáimprata.</s>
      <s id="b.JAM.1.19.2">Núnisan Wárik kajekaip.</s>
     </seg>
     <seg type="verse" id="b.JAM.1.20">
      <s id="b.JAM.1.20.1">Kajena nuka Yus pénker wakeramun Túratsui.</s>
     </seg>
     <seg type="verse" id="b.JAM.1.21">
      <s id="b.JAM.1.21.1">Nu asamtai, Ashí pénkercha nu tura Ashí yajauch írunna nusha iniaisata.</s>
      <s id="b.JAM.1.21.2">Tura tuke Enentáijiai Yus-Chicham ame Enentáimin araamu anturkata.</s>
      <s id="b.JAM.1.21.3">Tura nu Chicham kakarmaiti uwemtikrampratniun.</s>
     </seg>
     <seg type="verse" id="b.JAM.1.22">
      <s id="b.JAM.1.22.1">Yus-Chicham umikta.</s>
      <s id="b.JAM.1.22.2">Aya ántukaip.</s>
      <s id="b.JAM.1.22.3">Aya ántakmeka amek ananmamattame.</s>
     </seg>
     <seg type="verse" id="b.JAM.1.24">
      <s id="b.JAM.1.24.1">Shuar íspikia iimiak ni yapin wapikian Wáiniak tura Nuyá Jáupmitsuk we, ni urukuit nuna Wárik kajinmatkishtimpiash.</s>
      <s id="b.JAM.1.24.2">Shuar Yus-Chicham umitsuk aya ántana nuka nujai métekete.</s>
     </seg>
     <seg type="verse" id="b.JAM.1.25">
      <s id="b.JAM.1.25.1">Yus tana nujai ankant ajasminiaiti.</s>
      <s id="b.JAM.1.25.2">Shuar iispikia iimia aintsan nekas Yus pénker Táman tuke iniaitsuk Enentáimtus, nu shuar kajinmattsuk aya antukchattawai antsu tuke umiktatui.</s>
      <s id="b.JAM.1.25.3">Tura ti shiir waras pujustatui.</s>
     </seg>
     <seg type="verse" id="b.JAM.1.26">
      <s id="b.JAM.1.26.1">"Nekas Yúsan shiir umirjai" tana nu tura eseer chichaachkunka imia ninki ananmamui tura "Yúsan shiir umirjai" tana nuna ántar tawai.</s>
     </seg>
     <seg type="verse" id="b.JAM.1.27">
      <s id="b.JAM.1.27.1">Nekas Yus Apa awajitsuk shiir umirkatin Júiti: mitiaikiasha wajesha itiurchatnum pujuiniakuisha Yáintiniaiti tura ju nunkanam Ashí Tunáa ana Nújaisha Máatrashtiniaiti.</s>
     </seg>
    </div>
    <div type="chapter" id="b.JAM.2">
     <seg type="verse" id="b.JAM.2.1">
      <s id="b.JAM.2.1.1">Yatsuru, ii Uuntri Jesukrístu ti shiir nankaamantua nu enentaimtatirmeka shuar akantratin Enentáimsairap.</s>
      <s id="b.JAM.2.1.2">Shuara Enentái Enentáimtsuk antsu aya Pátatke Wáinmena nujai aents akantram Niisháa Enentáimturairap.</s>
     </seg>
     <seg type="verse" id="b.JAM.2.2">
      <s id="b.JAM.2.2.1">Iis, iruntrumna nui shuar Kuítrintin Kurí aniyu aweera tura pénker iwiarmampra wayashtimpiash.</s>
      <s id="b.JAM.2.2.2">Tura Núnisan Chíkich Kuítrincha aruta entsaru wayashtimpiash.</s>
     </seg>
     <seg type="verse" id="b.JAM.2.3">
      <s id="b.JAM.2.3.1">Tura Kuítrinniua nu "Pénkera jui pujusta" Tíchatameash.</s>
      <s id="b.JAM.2.3.2">Tura Kuítrinchaka "Atu wajauta, Túrachkumsha jui nunkansha pujusta" Tíchatameash.</s>
     </seg>
     <seg type="verse" id="b.JAM.2.4">
      <s id="b.JAM.2.4.1">Nu Tákumka yajauch Enentáimpram Jimiará Enentáijiai aents Enentáimtame.</s>
     </seg>
     <seg type="verse" id="b.JAM.2.5">
      <s id="b.JAM.2.5.1">Aneamu yatsuru, antuktarum.</s>
      <s id="b.JAM.2.5.2">Ju nunkanam Kuítrincha ainia nuna Yus achikiuiti Ní shuar ajasar Niin nekas enentaimtin ajasartinian.</s>
      <s id="b.JAM.2.5.3">Tura Ashí nayaimpiniam írunna nunasha Yus niin tsankatkattawai.</s>
      <s id="b.JAM.2.5.4">Ashí shuar Yúsan aneena nuna anajmatra asa niin tsankatkattawai.</s>
     </seg>
     <seg type="verse" id="b.JAM.2.6">
      <s id="b.JAM.2.6.1">Atum antsu Kuítrincha natsant awajearme.</s>
      <s id="b.JAM.2.6.2">Iista, Kuítrinniua nuka Timiá itiurchat awajtamainiatsuk. ṡNuikia Níichuk ainia achirmak Kapitiánnium japiki Júramprumna nu?</s>
     </seg>
     <seg type="verse" id="b.JAM.2.7">
      <s id="b.JAM.2.7.1">ṡNínkichuk ainia Kristu naari shiira nuna ántar pachikiar penké yajauch áujmatainia nu?</s>
      <s id="b.JAM.2.7.2">Tura átumka nuna naari tuke shiir awajkurmin, Ashí shuar "Kristu shuari" Túramainiawai.</s>
     </seg>
     <seg type="verse" id="b.JAM.2.8">
      <s id="b.JAM.2.8.1">Yus-Chichamnum ju akupeamu nekas pénkeraiti: "Ame ayashim aneamna Núnismek ame írutramuram aneeta."</s>
      <s id="b.JAM.2.8.2">Nu nekas umirniuitkiurmeka maak.</s>
     </seg>
     <seg type="verse" id="b.JAM.2.9">
      <s id="b.JAM.2.9.1">Nú enentaijiai Kuítrinniujai chichasminiaiti.</s>
      <s id="b.JAM.2.9.2">Tura Nuyá Kuítrinchajai shiir chichaachkumka, Niisháa Enentáimta asam, nu akupkamu umirkachuitme.</s>
      <s id="b.JAM.2.9.3">Tunáa Túrame.</s>
      <s id="b.JAM.2.9.4">Núnismek Yusa akupeamurijiai amek sumamame.</s>
     </seg>
     <seg type="verse" id="b.JAM.2.10">
      <s id="b.JAM.2.10.1">Chíkich akupkamu írunna nu Ashí umikiam tura aya chikichik akupkamu umikchamka nuikia Ashí akupkamu umircha ajasume.</s>
     </seg>
     <seg type="verse" id="b.JAM.2.11">
      <s id="b.JAM.2.11.1">Iis, Ninki Yúsak chichaak Tíchamka "tsanirmawaip."</s>
      <s id="b.JAM.2.11.2">Tura chikichnasha "mankartuawaip" Tímiayi.</s>
      <s id="b.JAM.2.11.3">Nu asamtai, shuar tsanirmatsuk Túrasha mankartakka ni wakeramun umirtsui.</s>
     </seg>
     <seg type="verse" id="b.JAM.2.12">
      <s id="b.JAM.2.12.1">Kristu ankant awajtamsamtai ii Yamái ni akupeamuri Yúpichuch umirkamniaitji.</s>
      <s id="b.JAM.2.12.2">Nu asamtai nu akupkamujai métek wekakurninkia Yus "pénker Túraitme" turamtatji.</s>
      <s id="b.JAM.2.12.3">Tura umikchakrinkia "pénker umikchaitme" turamtatji.</s>
      <s id="b.JAM.2.12.4">Tura nu Enentáimsar pénker chichasar takasar wekasatniuitji.</s>
     </seg>
     <seg type="verse" id="b.JAM.2.13">
      <s id="b.JAM.2.13.1">Chikichan waitnentachkunka waitnennatsuk Asutniáttawai.</s>
      <s id="b.JAM.2.13.2">Tura waitnenkratniuitkiurninkia tsawant jeamtai Yus iin waitnentramprattaji.</s>
     </seg>
     <seg type="verse" id="b.JAM.2.14">
      <s id="b.JAM.2.14.1">Yatsuru, shuar "Yusan shiir Enentáimtajai" Táyat tura pénker Túrachkuinkia pénkerashit.</s>
      <s id="b.JAM.2.14.2">Nujai uwemprattawak.</s>
     </seg>
     <seg type="verse" id="b.JAM.2.15">
      <s id="b.JAM.2.15.1">Wátskea, Yus-shuar, aishmansha nuwasha, Entsátáirin tura yurumken atsumashtimpiash.</s>
     </seg>
     <seg type="verse" id="b.JAM.2.16">
      <s id="b.JAM.2.16.1">Tura ame nékayatmek ayashi atsumana nu Sútsuk Tíchatapash "Pénker Wetá, entsatai entsaram Túram pénker Yurumáta." ṡNu Sútsuk Tákum pénkerkait?</s>
     </seg>
     <seg type="verse" id="b.JAM.2.17">
      <s id="b.JAM.2.17.1">Núnisan takatsuk Yus Enentáimtustin ántraiti.</s>
     </seg>
     <seg type="verse" id="b.JAM.2.18">
      <s id="b.JAM.2.18.1">Tura shuar Tíchanpiash, "Chíkich takaawai tura chikichcha Yúsan shiir Enentáimtawai.</s>
      <s id="b.JAM.2.18.2">Mai pénkerchakait" tichanpiash.</s>
      <s id="b.JAM.2.18.3">Wats, ame Yus Enentáimtamu takatsuk paant inaktusminiashitiam.</s>
      <s id="b.JAM.2.18.4">Tura wi antsu pénker takatrujai Yus Enentáimtamun paant inaktustatjai.</s>
     </seg>
     <seg type="verse" id="b.JAM.2.19">
      <s id="b.JAM.2.19.1">Nekas Yus chikichkiiti tu Enentáimtame.</s>
      <s id="b.JAM.2.19.2">Nuka pénker Túrame.</s>
      <s id="b.JAM.2.19.3">Túrasha iwianchcha nunasha nékainiawai.</s>
      <s id="b.JAM.2.19.4">Tura umircha ásar ashamainiawai.</s>
     </seg>
     <seg type="verse" id="b.JAM.2.20">
      <s id="b.JAM.2.20.1">Netse Enentáimpraip.</s>
      <s id="b.JAM.2.20.2">Ashí Yus wakera nu takaachkumka, Yus Enentáimtustin ántraiti. ṡNu nekaatin wakeramek?</s>
      <s id="b.JAM.2.20.3">Iista.</s>
     </seg>
     <seg type="verse" id="b.JAM.2.21">
      <s id="b.JAM.2.21.1">Apraáman Yus chicharuk "Winia ti shiir awajtusat tusam ame uchiram Isak maam surusta" tutai suritkiachmiayi.</s>
      <s id="b.JAM.2.21.2">Máachiat suritkiachmiayi.</s>
      <s id="b.JAM.2.21.3">Tura suritkiacham Yus "Pénkeraitme" Tímiayi Apraáman.</s>
     </seg>
     <seg type="verse" id="b.JAM.2.22">
      <s id="b.JAM.2.22.1">Páantchakait.</s>
      <s id="b.JAM.2.22.2">Apraám Yusa shiir Enentáimtak umirkamiayi.</s>
      <s id="b.JAM.2.22.3">Umirtsuk Yúsan Enentáimtakka nuikia ántar Enentáimtiaayi.</s>
      <s id="b.JAM.2.22.4">Tura umirak Yus Enentáimtamun umikmiayi.</s>
     </seg>
     <seg type="verse" id="b.JAM.2.23">
      <s id="b.JAM.2.23.1">Nujai Yus-Chicham aarma nu uminkiamiayi.</s>
      <s id="b.JAM.2.23.2">Juiti: Apraám Yúsan shiir Enentáimtusmiayi tura Yus chicharuk Tímiayi "Máakete.</s>
      <s id="b.JAM.2.23.3">Nújainkia tuke pénker Túraitme Wijiai" Tímiayi.</s>
      <s id="b.JAM.2.23.4">Apraámsha nekas "Yusa Amikri" tu Náamkamiayi.</s>
     </seg>
     <seg type="verse" id="b.JAM.2.24">
      <s id="b.JAM.2.24.1">Páantchakait.</s>
      <s id="b.JAM.2.24.2">Shuar aya Yúsan shiir Enentáimtamujainchuk tura pénker takasmajaisha Yus niin shiir Enentáimtawai.</s>
     </seg>
     <seg type="verse" id="b.JAM.2.25">
      <s id="b.JAM.2.25.1">Núnisan Raap tsanirmataiyayi.</s>
      <s id="b.JAM.2.25.2">Túmaitiat Israeran suntarin mamikmauta tusar akupkamun ni jeen itiaawar tura úukar Chíkich Jíntianam akupak uwemtikrarmiayi.</s>
      <s id="b.JAM.2.25.3">Nuna Túramtai Yus "pénkeraitme" Tímiayi nincha.</s>
     </seg>
     <seg type="verse" id="b.JAM.2.26">
      <s id="b.JAM.2.26.1">Ayash wakantichuka Jákachukait.</s>
      <s id="b.JAM.2.26.2">Núnisan Yus Enentáimtustin tura ni wakeramu takaachkurkia, jaka aintsan ántraitji.</s>
     </seg>
    </div>
    <div type="chapter" id="b.JAM.3">
     <seg type="verse" id="b.JAM.3.1">
      <s id="b.JAM.3.1.1">Atum Untsurí jintinkiartin ajastin wakerukairap.</s>
      <s id="b.JAM.3.1.2">Yus iin, jintinkiartin ájinia Núnaka, nankaamas neka asar, awajiakrin nankaamas Yus Asutiámattaji.</s>
     </seg>
     <seg type="verse" id="b.JAM.3.2">
      <s id="b.JAM.3.2.1">Iis, Ashí mash ti awajiatsjik.</s>
      <s id="b.JAM.3.2.2">Tura shuar chichaak, aya pénkernak chichaakka, nu shuar tuke eseer Enentáimniuiti.</s>
      <s id="b.JAM.3.2.3">Tura Ayashíisha tuke pénker ana nuna Túriniaiti.</s>
     </seg>
     <seg type="verse" id="b.JAM.3.3">
      <s id="b.JAM.3.3.1">Kawaisha Enentáimpratai.</s>
      <s id="b.JAM.3.3.2">Jiru wenuchiniam ikiursam ni ayashi Ashí ayantaatsuk.</s>
     </seg>
     <seg type="verse" id="b.JAM.3.4">
      <s id="b.JAM.3.4.1">Kanusha ti uuntaitiat tura kakaram wéayat ishitiapach wiantaijiai shuar wakera nui ayantarminiaiti.</s>
     </seg>
     <seg type="verse" id="b.JAM.3.5">
      <s id="b.JAM.3.5.1">Núniskete ii iniai.</s>
      <s id="b.JAM.3.5.2">Timiá ishitiapchitiat awakmaktinia Tímianu chichaatsuk.</s>
      <s id="b.JAM.3.5.3">Ji ishichik kapaajai Ashí numi tsaruaku ekeemakchamniakait.</s>
     </seg>
     <seg type="verse" id="b.JAM.3.6">
      <s id="b.JAM.3.6.1">Ii iniaisha jijiai métekete.</s>
      <s id="b.JAM.3.6.2">Ashí Tunáa Piákuiti.</s>
      <s id="b.JAM.3.6.3">Tura ii Ayashíin Tunáa Túratniun útsutmaji.</s>
      <s id="b.JAM.3.6.4">Túnkuruanmaya jijiai Ikiapármaiti tura Ashí ii wekajnia nui émeseawai.</s>
     </seg>
     <seg type="verse" id="b.JAM.3.7">
      <s id="b.JAM.3.7.1">Shuar Ashí yajasman nawamkamin ainiawai.</s>
      <s id="b.JAM.3.7.2">Ashí kajen írunna nunasha, nanamtincha, napincha, tura entsayancha Ashí nawamkaruiti.</s>
     </seg>
     <seg type="verse" id="b.JAM.3.8">
      <s id="b.JAM.3.8.1">Tura iniaikia penké nawamkachminiaiti.</s>
      <s id="b.JAM.3.8.2">Ti yajauch asa penké nupetkachminiaiti.</s>
      <s id="b.JAM.3.8.3">Iniaikia ti Taráa tseasaiti.</s>
     </seg>
     <seg type="verse" id="b.JAM.3.9">
      <s id="b.JAM.3.9.1">Nu iniaijiai Yus Apa shiir awajeaji tura nu iniaijiain aentsti yajauch Chichárnaiyaji.</s>
      <s id="b.JAM.3.9.2">Aentsun Yus Niijiai métek-taku najanamaitiatar yajauch chicharnaiyaji.</s>
     </seg>
     <seg type="verse" id="b.JAM.3.10">
      <s id="b.JAM.3.10.1">Nu iniaijiain pénkersha tura yajauchisha chichaaji.</s>
      <s id="b.JAM.3.10.2">Yatsuru, nuka penké atsutniuiti.</s>
     </seg>
     <seg type="verse" id="b.JAM.3.11">
      <s id="b.JAM.3.11.1">ṡPúkuninmaya entsa Sáawijiai kusuku Jíinkimniakait?</s>
     </seg>
     <seg type="verse" id="b.JAM.3.12">
      <s id="b.JAM.3.12.1">Yatsuru, ṡKushinkiap shuinian nereawak.</s>
      <s id="b.JAM.3.12.2">Munchisha kushinkiapen nerektatuak?</s>
      <s id="b.JAM.3.12.3">Núnisan Púkuninmaya entsa Sáawijiai kusuku Jíinkichminiaiti.</s>
      <s id="b.JAM.3.12.4">Ii iniaijiai Núnisan aya pénkera nu chichastiniaitji.</s>
     </seg>
     <seg type="verse" id="b.JAM.3.13">
      <s id="b.JAM.3.13.1">Shuar ti neka Enentái takakna nu, pénker Túrattawai.</s>
      <s id="b.JAM.3.13.2">Nekas nékaitkiunka péejchachia Núnis tuke pénker ana nuna Túrattawai.</s>
     </seg>
     <seg type="verse" id="b.JAM.3.14">
      <s id="b.JAM.3.14.1">Antsu Atumí Enentáijiai penké yajauch Enentáimtunairum tura atumek pénker pujustin Enentáimtumarum, nékaitiatam pénker Túrachiatam "pénkeraitjai" tiip.</s>
      <s id="b.JAM.3.14.2">Nuka Wáitrame.</s>
      <s id="b.JAM.3.14.3">Nekaska Núchaiti.</s>
     </seg>
     <seg type="verse" id="b.JAM.3.15">
      <s id="b.JAM.3.15.1">Nú enentaikia Yúsaiyanchuiti.</s>
      <s id="b.JAM.3.15.2">Antsu ju nunkanmayaiti, shuara Enentáiyaiti, Núnisan iwianchnumiaiti Nú enentaikia.</s>
     </seg>
     <seg type="verse" id="b.JAM.3.16">
      <s id="b.JAM.3.16.1">Shuarsha yajauch Enentáimtunairar tura ninki Enentáimtumainiakui, nujai Ashí meseawai tura Ashí yajauch ti awai.</s>
     </seg>
     <seg type="verse" id="b.JAM.3.17">
      <s id="b.JAM.3.17.1">Antsu Yusaiya Enentái takakua nu Júnisaiti: Ashí nankaamas emka eseeratin, Nuyá nawamkartin, shiir Ajá, pénker anturnain, waitnenkratin, Ashí pénker Takáa tura anantsuk naka chichamtin.</s>
     </seg>
     <seg type="verse" id="b.JAM.3.18">
      <s id="b.JAM.3.18.1">Eseera Enentáimsatniusha shiir takawai Ashí shuar pénker ana nuna Túrawarti tusa.</s>
     </seg>
    </div>
    <div type="chapter" id="b.JAM.4">
     <seg type="verse" id="b.JAM.4.1">
      <s id="b.JAM.4.1.1">ṡUrukamtaitsuk tuke kajernaikiarum ti Máanaisrum pujarum.</s>
      <s id="b.JAM.4.1.2">Mesetnumsha urukamtai wéarum?</s>
      <s id="b.JAM.4.1.3">Júnisaiti: Atumin yajauch Enentái katsuntrachmin útsutmakrumin tuke Máaniarme.</s>
     </seg>
     <seg type="verse" id="b.JAM.4.2">
      <s id="b.JAM.4.2.1">Wakerarmena nu takustin wakerarme tura nu wakeramu takustin jeachkuram nérentin maarme juruktiaj tusam.</s>
      <s id="b.JAM.4.2.2">Chíkich takakna nujai itit Enentáimtuniarme tura ataitin tujinkiam Máanaitrume.</s>
      <s id="b.JAM.4.2.3">Wakerarmena nusha Yus seachu asarum Wáintsurme.</s>
     </seg>
     <seg type="verse" id="b.JAM.4.3">
      <s id="b.JAM.4.3.1">Tura seakrumsha yajauch searme.</s>
      <s id="b.JAM.4.3.2">Atumí pénkerijiai warastin Enentáimiu asarum searmena nusha Wáintsurme.</s>
     </seg>
     <seg type="verse" id="b.JAM.4.4">
      <s id="b.JAM.4.4.1">Jú nunkanmaya wakerakum Yusa nemasrijiai tsanirma aintsanketrume.</s>
      <s id="b.JAM.4.4.2">Nékatsrumek atumsha.</s>
      <s id="b.JAM.4.4.3">Ju nunkanmayan wakerakrikia Yusa nemasrintji.</s>
      <s id="b.JAM.4.4.4">Shuar ju nunkanmayan wakerakka Yusa nemasri ajawai.</s>
     </seg>
     <seg type="verse" id="b.JAM.4.5">
      <s id="b.JAM.4.5.1">Yus-Chicham juna tawai: Yus ni Wakaní ii Enentáin apujturmasuitji.</s>
      <s id="b.JAM.4.5.2">Nu Wakan iin anenma asa ti akasmatramaji, Táwai.</s>
      <s id="b.JAM.4.5.3">Tura nuna ṡántrankeash ta?</s>
     </seg>
     <seg type="verse" id="b.JAM.4.6">
      <s id="b.JAM.4.6.1">Tura anenma asa ti Yáinmaji.</s>
      <s id="b.JAM.4.6.2">Tuma asamtai Yus-Chicham tawai: Kajemtinian Yus iistatui tura péejchachin Yus niin aneak ti shiir Yáintatui, tawai.</s>
     </seg>
     <seg type="verse" id="b.JAM.4.7">
      <s id="b.JAM.4.7.1">Yusai ikiumastarum, tura íwianch taritratarum.</s>
      <s id="b.JAM.4.7.2">Túrakrumin íwianch ikiurmaktiatui.</s>
     </seg>
     <seg type="verse" id="b.JAM.4.8">
      <s id="b.JAM.4.8.1">Yúsainí weamkata tura Nii atumin wearmaktatrume.</s>
      <s id="b.JAM.4.8.2">Tunáa shuartiram Kristu numpejai nijiamartarum.</s>
      <s id="b.JAM.4.8.3">Tura átum, Yussha tura ju nunkanmayasha mai métek wakerarmena nu, Atumí Enentái naka eseeratarum.</s>
     </seg>
     <seg type="verse" id="b.JAM.4.9">
      <s id="b.JAM.4.9.1">Atumí tunaari Enentáimsarum Kúntuts Enentáimpratarum.</s>
      <s id="b.JAM.4.9.2">Nu Kúntutsjai ti uuttiarum.</s>
      <s id="b.JAM.4.9.3">Nuik shiir Enentáimprarum wishikmiarumna nuka iniaisarum Kúntuts Enentáimprarum uuttiarum.</s>
     </seg>
     <seg type="verse" id="b.JAM.4.10">
      <s id="b.JAM.4.10.1">Yusjai péejchach ajasta, Túrakmin shiir awajtamsattawai.</s>
     </seg>
     <seg type="verse" id="b.JAM.4.11">
      <s id="b.JAM.4.11.1">Yatsuru, yajauch áujmatnaisairap.</s>
      <s id="b.JAM.4.11.2">Yus-shuar ni yachin yajauch áujmatas tura Yachí tunaari tuke áujmatuk Yus "aneniatarum" tana nuna umichuiti.</s>
      <s id="b.JAM.4.11.3">Antsu umichu asa "nu akupkamu ántraiti, umirkashtiniaiti" tawai nu shuar.</s>
      <s id="b.JAM.4.11.4">Nujai nu shuar umirtsuk Yus akupkamu nankaamas Enentáimtumawai.</s>
     </seg>
     <seg type="verse" id="b.JAM.4.12">
      <s id="b.JAM.4.12.1">Yus Ninki akupkamu najana asa Ninki nu akupkamu umirkamun nekas nekaamniaiti tunaashit tusa.</s>
      <s id="b.JAM.4.12.2">Nínkiti uwemtikratniun tura emesratniunam akupkatin jea nu.</s>
      <s id="b.JAM.4.12.3">Amesha Yáitiam chikicha tunaari iistincha.</s>
     </seg>
     <seg type="verse" id="b.JAM.4.13">
      <s id="b.JAM.4.13.1">Watsek, átum áujmateakrum "Arumsha kashincha nu péprunam weri nui chikichik Uwí takasar kuit achiktatji" Tíchattarpash.</s>
     </seg>
     <seg type="verse" id="b.JAM.4.14">
      <s id="b.JAM.4.14.1">Ishichkisha penké nékatsrume kashin átatna nu.</s>
      <s id="b.JAM.4.14.2">Ju nunkanam ii iwiaakmari Wárik Amúatsuk.</s>
      <s id="b.JAM.4.14.3">Yurankim utsanar tura nantu sukuam mash Wárik menkaatsuk.</s>
      <s id="b.JAM.4.14.4">Núnisketji.</s>
     </seg>
     <seg type="verse" id="b.JAM.4.15">
      <s id="b.JAM.4.15.1">Antsu Júnis Tíminiaitrume: "Yus wakerakuinkia iwiaaku pujakrikia nusha Túrattaji" titiarum.</s>
     </seg>
     <seg type="verse" id="b.JAM.4.16">
      <s id="b.JAM.4.16.1">Túrachkurmeka átumka Yusjai nankaamantu Enentáimprume.</s>
      <s id="b.JAM.4.16.2">Tura Ashí nu Enentáikia yajauchiiti.</s>
     </seg>
     <seg type="verse" id="b.JAM.4.17">
      <s id="b.JAM.4.17.1">Shuar pénker Túratniun nékayat, Túrachkuinkia, nuka tunaiti.</s>
     </seg>
    </div>
    <div type="chapter" id="b.JAM.5">
     <seg type="verse" id="b.JAM.5.1">
      <s id="b.JAM.5.1.1">Kuítrinniutiram ju antuktarum.</s>
      <s id="b.JAM.5.1.2">Ti uuttiarum.</s>
      <s id="b.JAM.5.1.3">Ti Wáitsatin asarum ti kakantra uuttiarum.</s>
     </seg>
     <seg type="verse" id="b.JAM.5.2">
      <s id="b.JAM.5.2.1">Kuítrum mash mamukarai tura iwiarmampramurmesha mash tinkishap Yúkayi.</s>
     </seg>
     <seg type="verse" id="b.JAM.5.3">
      <s id="b.JAM.5.3.1">Kurirmesha tura Kuítrumsha Ashí ijiakmamkarai.</s>
      <s id="b.JAM.5.3.2">Ijiakmampramurisha ame pénkercha Túram nuna paant iniakmawai.</s>
      <s id="b.JAM.5.3.3">Tura jinium aesamua aintsan ame Kuítrum yajauch awajtamsattawai ayashmiin.</s>
      <s id="b.JAM.5.3.4">Amuukatin tsawant jeamunam anearchamame antsu ame Kuítrum ikiaunkamame.</s>
     </seg>
     <seg type="verse" id="b.JAM.5.4">
      <s id="b.JAM.5.4.1">Ame takat iniararam ementushim akirarmamna nu "akirkati" turamainiawai.</s>
      <s id="b.JAM.5.4.2">Anearta.</s>
      <s id="b.JAM.5.4.3">Yakiyá Yus, nayaimpinmaya suntara uuntri, nu takartamniu chichamen antukai.</s>
     </seg>
     <seg type="verse" id="b.JAM.5.5">
      <s id="b.JAM.5.5.1">Ashí ju nunkanam írunna nu wararsaruitrume.</s>
      <s id="b.JAM.5.5.2">Tuma asarum kapunka nuke machararme tura yamaikia Máatin tsawant jeayi.</s>
     </seg>
     <seg type="verse" id="b.JAM.5.6">
      <s id="b.JAM.5.6.1">"Nu shuar tunaiti" Tíirum tunaachu tsanumprurum Máamarme, tura ninkia surimiakcharmai.</s>
     </seg>
     <seg type="verse" id="b.JAM.5.7">
      <s id="b.JAM.5.7.1">Nu asamtai, yatsuru, nu Páchitsuk ii Uuntri Kristu tatin Nákastarum.</s>
      <s id="b.JAM.5.7.2">Arakmausha ni arakri pénker tsapaiti tusa yumi yutuktinian shiir enentaijiai Nákatsuk.</s>
      <s id="b.JAM.5.7.3">Yútasua umirmatai esatrurmatai Júuktatjai tusa Nákatsuk.</s>
      <s id="b.JAM.5.7.4">Tura Júurmaksha ti waraatsuk.</s>
     </seg>
     <seg type="verse" id="b.JAM.5.8">
      <s id="b.JAM.5.8.1">Núnisan atumsha katsuntsatarum tura yawekiirap.</s>
      <s id="b.JAM.5.8.2">Kristu tatin yuntumtemayi.</s>
     </seg>
     <seg type="verse" id="b.JAM.5.9">
      <s id="b.JAM.5.9.1">Yatsuru, Nuámtak "ju yajauch Túrutui" tunainirap.</s>
      <s id="b.JAM.5.9.2">Tákurminkia Yus iirmastatrume.</s>
      <s id="b.JAM.5.9.3">Nínkichukait nuna iistin tura anearta nu Yúsak Tíjiuch wajatramui.</s>
     </seg>
     <seg type="verse" id="b.JAM.5.10">
      <s id="b.JAM.5.10.1">Yatsuru, yaunchu Yúsnan etserin Enentáimpratarum.</s>
      <s id="b.JAM.5.10.2">Tuke ii Uuntri Yus timia nuna shiir etserkarmiayi.</s>
      <s id="b.JAM.5.10.3">Túmaitiat Wáitsarmiayi Túrasha pachischarmiayi.</s>
      <s id="b.JAM.5.10.4">Núnisrumek Enentáimsatarum.</s>
     </seg>
     <seg type="verse" id="b.JAM.5.11">
      <s id="b.JAM.5.11.1">Itiurchatan katsuntainia nuka nekas Shíiraiti, tu Enentáimji.</s>
      <s id="b.JAM.5.11.2">Shuar itiurchatan ti katsuntin ámiayi, ni naari Jup.</s>
      <s id="b.JAM.5.11.3">Tura ni itiurchatri nankaamasmatai Yus ti Núkap Kuítrin susamiayi.</s>
      <s id="b.JAM.5.11.4">Nu nékatsrumek.</s>
      <s id="b.JAM.5.11.5">Ii Uuntri Yus ti waitnenkratchakait.</s>
     </seg>
     <seg type="verse" id="b.JAM.5.12">
      <s id="b.JAM.5.12.1">Ju Ashí nankaamas Enentáimtustiniaiti, yatsuru.</s>
      <s id="b.JAM.5.12.2">Ame "ee" Tákumka nekas Titiá.</s>
      <s id="b.JAM.5.12.3">Tura "Atsá" Tákumka nusha nekas Titiá.</s>
      <s id="b.JAM.5.12.4">Nekas chicham chichaachkumninkia Yus iirmastatui.</s>
      <s id="b.JAM.5.12.5">Nu asamtai nayaimsha nunkasha Ashí írunna nusha Páchitsuk, aya Támena nu tuke nekas Atí.</s>
     </seg>
     <seg type="verse" id="b.JAM.5.13">
      <s id="b.JAM.5.13.1">Wáitakmeka Yus áujsata.</s>
      <s id="b.JAM.5.13.2">Waraakmeka, warasam Kantamám Yus shiir awajsata.</s>
     </seg>
     <seg type="verse" id="b.JAM.5.14">
      <s id="b.JAM.5.14.1">Yus-shuartiram, shuar Jáakka, Yus-shuara uuntrin untsukti.</s>
      <s id="b.JAM.5.14.2">Tura niisha taarti.</s>
      <s id="b.JAM.5.14.3">Tura Jesusa naari pachikiar asuitijiai jaa shuaran ishichik kuerarti.</s>
      <s id="b.JAM.5.14.4">Túrawar Yúsan áujtusarti nu shuaran.</s>
     </seg>
     <seg type="verse" id="b.JAM.5.15">
      <s id="b.JAM.5.15.1">Tura "Yus nuna nekas anturtamkattaji" tu Enentáimsar áujsarti.</s>
      <s id="b.JAM.5.15.2">Túrawarmatai jaa shuar pénker ajastatui.</s>
      <s id="b.JAM.5.15.3">Yus niin Tsuártatui.</s>
      <s id="b.JAM.5.15.4">Tura tunaan tura asa Jáakuinkia Yus nu tunaan tsankurattawai.</s>
     </seg>
     <seg type="verse" id="b.JAM.5.16">
      <s id="b.JAM.5.16.1">Nu asamtai, Atumí Tunaarí paant etsertunaiktarum.</s>
      <s id="b.JAM.5.16.2">Túrarum Yus áujtunaistarum Atumí tunaari tsankurnarat tusarum.</s>
      <s id="b.JAM.5.16.3">Pénker shuar Yúsan tuke Enentáijiai áujeamurinkia ti kakarmaiti.</s>
     </seg>
     <seg type="verse" id="b.JAM.5.17">
      <s id="b.JAM.5.17.1">Yaunchu Yus-Chichaman etserin ámiayi, ni naari Erías.</s>
      <s id="b.JAM.5.17.2">Niisha iijiai méteketiat yumi yutukai tusa Yusa áujsamtai menaintiu Uwí Nuyá nankaamas yutukchamiayi.</s>
     </seg>
     <seg type="verse" id="b.JAM.5.18">
      <s id="b.JAM.5.18.1">Ataksha yutukti tu áujsamtai ataksha yutukmiayi tura araksha ataksha tsapainiarmiayi.</s>
     </seg>
     <seg type="verse" id="b.JAM.5.19">
      <s id="b.JAM.5.19.1">Yatsuru, shuar eseera wekatainmaya kanaakuinkia Chíkich niin waketkitniun yainti.</s>
     </seg>
     <seg type="verse" id="b.JAM.5.20">
      <s id="b.JAM.5.20.1">Shuar Tunáa shuaran yajauch wekaan awakeakka Jákatniunmaya uwemtikrattawai tura ti Untsurí tunaari tsankurnartatui.</s>
     </seg>
    </div>
   </div>
   <div type="book" id="b.1PE">
    <div type="chapter" id="b.1PE.11">
     <seg type="verse" id="b.1PE.11.1">
      <s id="b.1PE.11.1.1">Wisha ju papin aajna nu Pítruitjai.</s>
      <s id="b.1PE.11.1.2">Wisha Jesukrístu akatramurintjai.</s>
      <s id="b.1PE.11.1.3">Israer-shuar Yus-shuar árum nuna atumin ankant ankant tsakinmakarum Chíkich Chíkich nunkanam matsatrumna nuna aatjarme.</s>
      <s id="b.1PE.11.1.4">Puntu nunkanmasha, Karasea nunkanmasha, Kapatúsea nunkanmasha, Asia nunkanmasha, Pitinia nunkanmasha pujarmena nuna aatjarme.</s>
     </seg>
     <seg type="verse" id="b.1PE.11.2">
      <s id="b.1PE.11.2.1">Yaunchu Apa Yus, "uwemtikrataj" Tímia Núnisan achikmaitrume.</s>
      <s id="b.1PE.11.2.2">Tura, Winia ajasat tusa ni Wakanijiai akantamkamiarme.</s>
      <s id="b.1PE.11.2.3">Umirtukat tusa nuna Túramiayi.</s>
      <s id="b.1PE.11.2.4">Tura Jesukrístu numpejaisha Atumí Enentáin atsajkir chamir awajturmasmiarme.</s>
      <s id="b.1PE.11.2.5">Wats, Yus tuke waitnentramar ti shiir awajtamsarat tusan wakerajrume.</s>
     </seg>
     <seg type="verse" id="b.1PE.11.3">
      <s id="b.1PE.11.3.1">Wats, Yus, ii Uuntri Jesukrístu Apari ana nuna naari shiir awajsatai.</s>
      <s id="b.1PE.11.3.2">Yussha ti waitnentrama asa, atak akiiniatniun suramsaitji.</s>
      <s id="b.1PE.11.3.3">Jesukrístu jakamunmaya nantakin asamtai, iikia atak akiiniar tuke iwiaaku pujustiniaitiajnia nu arutramji.</s>
     </seg>
     <seg type="verse" id="b.1PE.11.4">
      <s id="b.1PE.11.4.1">Tura nayaimpiniam ikiurtamsamu ana nuna achikmintrum tusa Yus wakerawai.</s>
      <s id="b.1PE.11.4.2">Nu ikiurtamsamu meserchamnia amuukachminiaiti.</s>
      <s id="b.1PE.11.4.3">Tura nusha yajauchichuiti.</s>
     </seg>
     <seg type="verse" id="b.1PE.11.5">
      <s id="b.1PE.11.5.1">Yus nekas Enentáimta asakrumin ni kakarmarijiai wearmarme.</s>
      <s id="b.1PE.11.5.2">Tura tuke uwemtikrampratniun, nunka amuuamunam paant iniakmastatna nu achikmintrum tusa tuke tsawant ni kakarmarijiai Wáitmarme.</s>
     </seg>
     <seg type="verse" id="b.1PE.11.6">
      <s id="b.1PE.11.6.1">Nu Enentáimsarum wararme.</s>
      <s id="b.1PE.11.6.2">Kame ju nunkanam pujakrum itiurchat Wáinkiashtarmeash.</s>
      <s id="b.1PE.11.6.3">Tura ju nunkanam pujustin ishichkichukait.</s>
      <s id="b.1PE.11.6.4">Ukunam pénker pujustaj tu Enentáimsarum wararme.</s>
     </seg>
     <seg type="verse" id="b.1PE.11.7">
      <s id="b.1PE.11.7.1">Enentáimsatarum.</s>
      <s id="b.1PE.11.7.2">Shuar kurin wakerana Núnisan atumniasha umirtukat tusa Yus wakerutmarme.</s>
      <s id="b.1PE.11.7.3">Aents kurin jinium aesainiawai, aya kurik juakat tusar.</s>
      <s id="b.1PE.11.7.4">Kurin ti wakeruinia ásar, amuukamnia ain Túruiniawai.</s>
      <s id="b.1PE.11.7.5">Atumsha, itiurchat Wáinkiarmena nujai, Yusan nekas Enentáimtusartimpiash tusa nekapsamuitrume.</s>
      <s id="b.1PE.11.7.6">Nu Enentáimtamu kurijiai nankaamas pénkeraiti.</s>
      <s id="b.1PE.11.7.7">Ukunam, Jesukrístu Támatai, Yuska atumin "pénker Túraitrume" turamtajtsa wakerittiawai.</s>
      <s id="b.1PE.11.7.8">Tura "Ashí shuar nuna nekaawar winia naarun uunt awajsarat" tusa Túrutmattarme.</s>
      <s id="b.1PE.11.7.9">Nu tuma asamtai ju nunkanam nekapsamuitrume, itiurchat Wáintrumna nujai.</s>
     </seg>
     <seg type="verse" id="b.1PE.11.8">
      <s id="b.1PE.11.8.1">Jesukrístu Wáinchaitiatrum anearme.</s>
      <s id="b.1PE.11.8.2">Tura Yamái Wáinchiatrumek nekas Enentáimtarme.</s>
      <s id="b.1PE.11.8.3">Tuma asarum ti wararme.</s>
      <s id="b.1PE.11.8.4">Nu warastin nayaimpiniam warastatjinia Núniskete; nuka paant titin jeatsji.</s>
     </seg>
     <seg type="verse" id="b.1PE.11.9">
      <s id="b.1PE.11.9.1">Iimiatarum.</s>
      <s id="b.1PE.11.9.2">Uwemtikrurat tusarum Yus umirkachurmek.</s>
      <s id="b.1PE.11.9.3">Nu uwempratin wainiu asarum waraarme.</s>
     </seg>
     <seg type="verse" id="b.1PE.11.11">
      <s id="b.1PE.11.11.1">Yus aentsun waitnenta asa, uwemtikrataj tusa tuke wakerimiayi.</s>
      <s id="b.1PE.11.11.2">Núnaka Yúsnan etserin etseriarmiayi.</s>
      <s id="b.1PE.11.11.3">Kristu Wakani ni Enentáin pujuriarmia nu, Túruntsain Kristu Wáitsatniurin Jintíarmiayi.</s>
      <s id="b.1PE.11.11.4">Tura ukunam ni ti shiir pujustintrincha etseriarmiayi.</s>
      <s id="b.1PE.11.11.5">Túrasha "tuu aishmankait Kristu tutai, tura Urutiák Túrunat" tusar nu etserin émamkesar anintrusarmiayi.</s>
     </seg>
     <seg type="verse" id="b.1PE.11.12">
      <s id="b.1PE.11.12.1">Tura nii pujuiniainkia Túrunashtinian, antsu ti ukunam, ii pujajnia jui Túrunatniun Yus nekaamtikiamiayi.</s>
      <s id="b.1PE.11.12.2">Núnaka Yusa shiir chichamen ujatmakarmia Nú shuar nekaprutmarme.</s>
      <s id="b.1PE.11.12.3">Nú shuar Yusa Wakani, nayaimpinmaya akupkamu ana nuna nekatairijiai ujatmakurme.</s>
      <s id="b.1PE.11.12.4">Maa, nu uwempratniun Tájana nuna, nayaimpinmaya suntar nekaatai tusar wakeruiniawai, Túrasha tujintiainiawai.</s>
     </seg>
     <seg type="verse" id="b.1PE.11.13">
      <s id="b.1PE.11.13.1">Tuma asamtai, pénker Enentáimsarum tura pénker iimiasrum wekasatarum.</s>
      <s id="b.1PE.11.13.2">Tura Jesukrístu ukunam wantiniak waitnentramprattana nu yawetsuk Nákastarum.</s>
     </seg>
     <seg type="verse" id="b.1PE.11.14">
      <s id="b.1PE.11.14.1">Umin uchi aintsarmek yaunchu nékachu asarum wakerimiarmena nu iniaisarum Yus umirin atarum.</s>
     </seg>
     <seg type="verse" id="b.1PE.11.15">
      <s id="b.1PE.11.15.1">Ashí Túramurmijiai Timiá penker wekasatarum.</s>
      <s id="b.1PE.11.15.2">Yus, untsurmakuana nu, pénker asamtai, átumka ni shuari asarum pénker wekasatarum.</s>
     </seg>
     <seg type="verse" id="b.1PE.11.16">
      <s id="b.1PE.11.16.1">"Wi pénker asamtai atumsha pénker wekasatarum" Yus tana nu ni Papiriin aarchamukait.</s>
     </seg>
     <seg type="verse" id="b.1PE.11.17">
      <s id="b.1PE.11.17.1">"Yus winia Aparuiti" Tárumna nu aneartarum.</s>
      <s id="b.1PE.11.17.2">Ashí aentsu Túrutairin métek Yus nekaattawai.</s>
      <s id="b.1PE.11.17.3">Nu neka asarum, ju nunkanam pujarmena jui Yus ashamkatarum.</s>
     </seg>
     <seg type="verse" id="b.1PE.11.18">
      <s id="b.1PE.11.18.1">Warí, ántra wekasatniun Atumí uuntri jintintramarmena Nuyá Yus uwemtikramprarme.</s>
      <s id="b.1PE.11.18.2">Túrasha kurisha kuitcha amuukamnia ainia nujai uwemtikrachmaitrume.</s>
     </seg>
     <seg type="verse" id="b.1PE.11.19">
      <s id="b.1PE.11.19.1">Antsu Kristu numpe ti shiira nujai uwemtikramuitrume.</s>
      <s id="b.1PE.11.19.2">Nu nékarme.</s>
      <s id="b.1PE.11.19.3">Yaunchu, shuar Tunáa Túrakui, Yus Tímiayi, "murik yajauchichu tunamarcha maarum, Yus Sútainiam ikiustarum.</s>
      <s id="b.1PE.11.19.4">Nuna numpen Wáinkian, Atumí tunaarin tsankurattajai" Tíniuyayi.</s>
      <s id="b.1PE.11.19.5">Núnisan Kristu iin jarutramka asa ii Tunaarínia uwemtikrampraitji.</s>
     </seg>
     <seg type="verse" id="b.1PE.11.20">
      <s id="b.1PE.11.20.1">Nunkan Nájantsuk aentsun jaruktinian Krístun anaikiamiayi Yus.</s>
      <s id="b.1PE.11.20.2">Tura Wárik akupkachmiayi.</s>
      <s id="b.1PE.11.20.3">Antsu Yamái tsawantin, átum pujarmin, pénker Pujusúk tusa wakerak, atumin jarutramkat tusa Krístun akupkamiayi.</s>
     </seg>
     <seg type="verse" id="b.1PE.11.21">
      <s id="b.1PE.11.21.1">Niijiai átumka Yus umiirume.</s>
      <s id="b.1PE.11.21.2">Yuska Krístun jakamunmayan iniantki nankaamantu awajsamiayi.</s>
      <s id="b.1PE.11.21.3">Yus nekas Enentáimtakrum, aya pénkernak Túrawai titiarum tusa Túraiti.</s>
     </seg>
     <seg type="verse" id="b.1PE.11.22">
      <s id="b.1PE.11.22.1">Yus nekas tana nuna, Yusa Wakani yainmakui, umirka asarum Atumí wakaniin pénker ajasuitrume.</s>
      <s id="b.1PE.11.22.2">Yus-shuarjai yajauch Enentáimtunaitsuk mai anenai ajatai tusarum tura asarum, nekas shiir Enentáimtunaisrum mai anenai ajatarum.</s>
     </seg>
     <seg type="verse" id="b.1PE.11.23">
      <s id="b.1PE.11.23.1">Nekaatarum.</s>
      <s id="b.1PE.11.23.2">Yusa chichame umirka asarum atak akiiniaitrum nuka ju nunkanmayanchuiti.</s>
      <s id="b.1PE.11.23.3">Antsu Yusa chichame iwiaaku tuke amuukachmin ana Nú chichamjai tuke iwiaaku átiniaitrume.</s>
     </seg>
     <seg type="verse" id="b.1PE.11.24">
      <s id="b.1PE.11.24.1">Ju ayash tuke pujuschamniaiti.</s>
      <s id="b.1PE.11.24.2">Yusa Papiriin junis aarmaiti: Ashí aentsti Nupáa aaniuitji.</s>
      <s id="b.1PE.11.24.3">Ii pénkerisha kukujia aaniuiti.</s>
      <s id="b.1PE.11.24.4">Nupa Wárik kaawai.</s>
      <s id="b.1PE.11.24.5">Kukujsha Núnisan Wárik iniaawai.</s>
     </seg>
     <seg type="verse" id="b.1PE.11.25">
      <s id="b.1PE.11.25.1">Tura Yusa chichamesha tuke amuukachminiaiti.</s>
      <s id="b.1PE.11.25.2">Nu Chichamjai uwempramnia asamtai atumin etsernakuiti.</s>
     </seg>
    </div>
    <div type="chapter" id="b.1PE.12">
     <seg type="verse" id="b.1PE.12.1">
      <s id="b.1PE.12.1.1">Tuma asamtai, Ashí yajauch ana nu iniaisatarum.</s>
      <s id="b.1PE.12.1.2">Anankatin, ántar-chichamtin átin, chikichna wakeruktin, Ashí tsanumpratniusha iniaisatarum.</s>
     </seg>
     <seg type="verse" id="b.1PE.12.3">
      <s id="b.1PE.12.3.1">Antsu, Uunt Jesukrístu waitnenkartutairi nekapsa asarum, uchi yama akiinia muntsun ti wakeruinia aintsarmek, Yusa chichame aya penkerkea nu ti wakeruktarum.</s>
      <s id="b.1PE.12.3.2">Yusa chichamejai tuke tsawant tsakakrum tuke uwemprami tusarum Túratarum.</s>
     </seg>
     <seg type="verse" id="b.1PE.12.4">
      <s id="b.1PE.12.4.1">Ii Uuntri Kristu Kayáa aantsankete.</s>
      <s id="b.1PE.12.4.2">Tura shuar kayan yajauchin nakitiainia Núnisan Jesukrístun nakitrarmiayi.</s>
      <s id="b.1PE.12.4.3">Tura kayan ti penkeran wakeruinia Núnisan, Yuska, "winia Uchir ti penkeraiti" tusa Jesukrístun achikmiayi.</s>
      <s id="b.1PE.12.4.4">Atumsha Jesukrístu weantuktarum.</s>
      <s id="b.1PE.12.4.5">Nii iwiaaku kayaiti.</s>
     </seg>
     <seg type="verse" id="b.1PE.12.5">
      <s id="b.1PE.12.5.1">Atumsha iwiaaku kaya aantsanketrume.</s>
      <s id="b.1PE.12.5.2">Tuma asarum Yus wijiai ni jeen jeamti tusarum tsankamaktarum.</s>
      <s id="b.1PE.12.5.3">Tura Nútiksarmek Jesukrístui Atumí iwiaakmari tsankamaktarum, Yus wakera nuna Túrutati tusarum.</s>
      <s id="b.1PE.12.5.4">Jesukrístujai tura asarum Yus shiir Enentáimtikrume.</s>
     </seg>
     <seg type="verse" id="b.1PE.12.6">
      <s id="b.1PE.12.6.1">Jesukrístunun Yusa Papiriin Júnis aarmaiti: "Iistarum.</s>
      <s id="b.1PE.12.6.2">Kayan ti penkeran achikjai" Yus Tímiayi.</s>
      <s id="b.1PE.12.6.3">Jean emka apujtuamuri Atí tusan Seunnum apujeajai.</s>
      <s id="b.1PE.12.6.4">Niin Enentáimtana nu ántar Enentáimtatsui.</s>
      <s id="b.1PE.12.6.5">Aarma ana nu penké kayan chichaatsui.</s>
      <s id="b.1PE.12.6.6">Antsu Jesukrístun tawai.</s>
     </seg>
     <seg type="verse" id="b.1PE.12.7">
      <s id="b.1PE.12.7.1">Yus umirkaitrumna nu, "kaya ti penkeraiti" tarume.</s>
      <s id="b.1PE.12.7.2">Tura Yúsan umirainiatsna nuka Yusa Papiriin tana nujai métek ainiawai.</s>
      <s id="b.1PE.12.7.3">Ju aarmaiti: Jean jeamin nakitrarmia Nú kaya jean emka apujtuamuri Atí tusa apujamuiti.</s>
     </seg>
     <seg type="verse" id="b.1PE.12.8">
      <s id="b.1PE.12.8.1">Tura jusha aarma awai: Tukumak iniaartin kayaiti.</s>
      <s id="b.1PE.12.8.2">Kame shuar Jesukrístunun etserkamun nakitiakka, ṡEnentáinium itiur pénker wekasat?</s>
      <s id="b.1PE.12.8.3">Wats, Nú shuar, Krístun umirainiachu ásar, tuke Túrunatin asamtai tukumainiawai.</s>
     </seg>
     <seg type="verse" id="b.1PE.12.9">
      <s id="b.1PE.12.9.1">Tura átumka Yus achikmaitrume.</s>
      <s id="b.1PE.12.9.2">Tura, Wínian pujurtursarat tusa yajauchinmaya Uunt Yus akantamkaitrume.</s>
      <s id="b.1PE.12.9.3">Yusna asarum pénker Enentáimin ajasurme.</s>
      <s id="b.1PE.12.9.4">Tura Yus sumakmaitrume.</s>
      <s id="b.1PE.12.9.5">Niisha winia pénkerun etserturkarat tusa Túraiti.</s>
      <s id="b.1PE.12.9.6">Kame kiritniunmaya Jíinkirum ni Tsáapnintrin wekasatniun achirmakurme.</s>
     </seg>
     <seg type="verse" id="b.1PE.12.10">
      <s id="b.1PE.12.10.1">Yaunchu Nusháa shuar áuyarme.</s>
      <s id="b.1PE.12.10.2">Tura antsu yamaikia Yus-shuar ajasrum, Niiniu ajasurme.</s>
      <s id="b.1PE.12.10.3">Yus-shuar ajatsrumnin, ṡya waitnentrampramia?</s>
      <s id="b.1PE.12.10.4">Antsu yamaikia Yus waitnentramuitrume.</s>
     </seg>
     <seg type="verse" id="b.1PE.12.11">
      <s id="b.1PE.12.11.1">Yatsurtirmin Tájarme, Yusna ajasrum, ju nunkanam írar matsatu asarum, Atumí ayashi wakerana nu tsankatkairap.</s>
      <s id="b.1PE.12.11.2">Ayashim wakerana nu Túrakminkia ame Enentáim nujai yajauch ajastatui.</s>
     </seg>
     <seg type="verse" id="b.1PE.12.12">
      <s id="b.1PE.12.12.1">Yus-shuarchanum pénker wekasatarum.</s>
      <s id="b.1PE.12.12.2">Túrakrumninkia niisha Yamái "Yus-shuar yajauch Túruiniawai" ántar Tuíniayatan, ukunmanka, Yusjai inkiunaiktin tsawant jeamtai, pénker wekarmena nuna Enentáimturmasar, Nú shuarsha Yúsan shiir awajsartatui.</s>
     </seg>
     <seg type="verse" id="b.1PE.12.13">
      <s id="b.1PE.12.13.1">Kristu Atumí Uuntri asamtai, ju nunkanam akupin ainiana nusha umirkatniuitrume.</s>
      <s id="b.1PE.12.13.2">Uunt akupin Ashí akupin asamtai umirkatarum.</s>
     </seg>
     <seg type="verse" id="b.1PE.12.14">
      <s id="b.1PE.12.14.1">Tura ni akupeamuri ainia nusha tunaan Túruinia Núnaka Asutiáti tura pénkeran Túruinia Núnaka shiir awajsati tusa uunt akupin akupkamu ásarmatai umirkatarum.</s>
     </seg>
     <seg type="verse" id="b.1PE.12.15">
      <s id="b.1PE.12.15.1">Nekas penker wekaamurmijiai Enentáimcha ainia nu netse chichaamuri itiatmamtikiatarum tusa Yus wakerawai.</s>
     </seg>
     <seg type="verse" id="b.1PE.12.16">
      <s id="b.1PE.12.16.1">Tunaanumia ankant ajasu asarum pénker wekasatarum.</s>
      <s id="b.1PE.12.16.2">Túrasha wi ankant ajaschajak tusarum Nánkamsarum yajauch Túrawairap.</s>
      <s id="b.1PE.12.16.3">Antsu Yusna asarum, ni wakera nuna umirkatjai tusarum anearum wekasatarum.</s>
     </seg>
     <seg type="verse" id="b.1PE.12.17">
      <s id="b.1PE.12.17.1">Chíkichcha shiir Enentáimtustarum.</s>
      <s id="b.1PE.12.17.2">Yus-shuar ainia nusha aneetarum.</s>
      <s id="b.1PE.12.17.3">Yus pénker asamtai ashamkatarum.</s>
      <s id="b.1PE.12.17.4">Uunt akupin shiir awajsatarum.</s>
     </seg>
     <seg type="verse" id="b.1PE.12.18">
      <s id="b.1PE.12.18.1">Takarniutirmesha ame uuntrum pénker shiir Enentáimturmakuisha tura yajauchiitkuisha umirkatarum.</s>
     </seg>
     <seg type="verse" id="b.1PE.12.19">
      <s id="b.1PE.12.19.1">Nekaatarum.</s>
      <s id="b.1PE.12.19.2">Antar Wáitkiarmainia nui, "Yus iirui" tu Enentáimsa katsunteakrumka, ti penkeraiti.</s>
     </seg>
     <seg type="verse" id="b.1PE.12.20">
      <s id="b.1PE.12.20.1">Yajauch Túrawakmin Asutiámamtai katsunteakmeka nuisha warin ati.</s>
      <s id="b.1PE.12.20.2">Antsu pénker Túrawakmin Asutiámamtai katsunteakmeka juka ti penker Túrame Yusai.</s>
     </seg>
     <seg type="verse" id="b.1PE.12.21">
      <s id="b.1PE.12.21.1">Núnisan Túrunatin achikmaitrume.</s>
      <s id="b.1PE.12.21.2">Kristu waitrutmasmiarme nui, Wi Túraj Núnisan Túrawarmi tusar Wáitsamiayi.</s>
     </seg>
     <seg type="verse" id="b.1PE.12.22">
      <s id="b.1PE.12.22.1">Krístuka tunaan penké Túrachmiayi.</s>
      <s id="b.1PE.12.22.2">Tura chikichkinkesha penké anankachmiayi.</s>
     </seg>
     <seg type="verse" id="b.1PE.12.23">
      <s id="b.1PE.12.23.1">Kátsekeamsha Ninkia katsekachmiayi.</s>
      <s id="b.1PE.12.23.2">Wáitkiamsha "yapajmiaktaj" Tíchamiayi.</s>
      <s id="b.1PE.12.23.3">Antsu "winia Apar Yus Iistí" Tímiayi, Yus pénker Túrin asamtai.</s>
     </seg>
     <seg type="verse" id="b.1PE.12.24">
      <s id="b.1PE.12.24.1">Kristu Ninki ni ayashiin ii tunaarin entsaki Krúsnum jarutramkamiaji.</s>
      <s id="b.1PE.12.24.2">Tunáa Enentáimtusairum tusa, antsu Yusai pénker wekasamniuram tusa jarutramkamiaji.</s>
      <s id="b.1PE.12.24.3">Atumí Enentáin Tsuártaj tusa Kristu Asutniámiayi.</s>
     </seg>
     <seg type="verse" id="b.1PE.12.25">
      <s id="b.1PE.12.25.1">Murik ni pujutairiin waketkitniun nékatsna ántsarmek atumsha menkaka wekaimiarme.</s>
      <s id="b.1PE.12.25.2">Tura yamaikia Atumí Wáitmauriin waketkintrume.</s>
      <s id="b.1PE.12.25.3">Atumí Wáitmau Krístuiti, Atumí Enentáin Wáinnia nu.</s>
     </seg>
    </div>
    <div type="chapter" id="b.1PE.13">
     <seg type="verse" id="b.1PE.13.1">
      <s id="b.1PE.13.1.1">Tuma asamtai, nuwatiram Atumí aishri umirkatarum.</s>
      <s id="b.1PE.13.1.2">Amesha pénker, Yus umirka Weká asakmin, aishrum Yus-Chichaman umirchaitiat,</s>
     </seg>
     <seg type="verse" id="b.1PE.13.2">
      <s id="b.1PE.13.2.1">ame Túramurmin Nekáa, ámeka chichaatsminin, niisha Yus-shuar ajastinian wakerittiawai.</s>
     </seg>
     <seg type="verse" id="b.1PE.13.3">
      <s id="b.1PE.13.3.1">Nu asamtai aya Pátatek iwiarmampratniusha ti Enentáimtusairap.</s>
      <s id="b.1PE.13.3.2">Intiash ti penker iwiaratniusha, kurijiai iwiarmampratniusha, Pushí ti kuitjai entsartincha ti Enentáimtusairap.</s>
     </seg>
     <seg type="verse" id="b.1PE.13.4">
      <s id="b.1PE.13.4.1">Antsu, "nekas Shíirmach ajastaj" Tákumka, Enentáimin "shiir kajechu átajai" tu Enentáimsatarum.</s>
      <s id="b.1PE.13.4.2">Nuka sakarchattawai.</s>
      <s id="b.1PE.13.4.3">Tura nuka Yúsnumka ti penkeraiti.</s>
     </seg>
     <seg type="verse" id="b.1PE.13.5">
      <s id="b.1PE.13.5.1">Yaunchu Núnisaran nuwa Yúsan Enentáimtusarmia nu, tura Yúsan shiir Enentáimtikratniun wakeriarmia nu, ni aishrin umirkar nujai ni Enentáin Shíirmach ajasar pujuarmiayi.</s>
     </seg>
     <seg type="verse" id="b.1PE.13.6">
      <s id="b.1PE.13.6.1">Atumí weatri Sara ni aishrin Apraáman umirmiayi.</s>
      <s id="b.1PE.13.6.2">Umirin asa, "winia uuntru" Tíniuyayi niin.</s>
      <s id="b.1PE.13.6.3">Atumsha pénker Túrakrumka tura sapijmiatsuk wekaakrumka, Sarajai métek átatrume.</s>
     </seg>
     <seg type="verse" id="b.1PE.13.7">
      <s id="b.1PE.13.7.1">Tura aishmantirmesha Yus wakerana nu nekaarum Atumí nuwe shiir Enentáimtusrum tsanintarum.</s>
      <s id="b.1PE.13.7.2">Nuwemsha, nuwa asa, aishmanjai métek katsuntrachminiaiti.</s>
      <s id="b.1PE.13.7.3">Tura niisha, ámijiai métek Yusa waitnenkartutairijiai tuke iwiaaku átinian takusminiaiti.</s>
      <s id="b.1PE.13.7.4">Tu Enentáimta asam ame Núwem shiir Enentáimtustá.</s>
      <s id="b.1PE.13.7.5">Yus áujkuram itiurchat atsuti tusarum Túratarum.</s>
     </seg>
     <seg type="verse" id="b.1PE.13.8">
      <s id="b.1PE.13.8.1">Nuyasha Ashí Yús-shuartirmin Tájarme, aya Chikichík enentaik Atí.</s>
      <s id="b.1PE.13.8.2">Waitnennairatarum.</s>
      <s id="b.1PE.13.8.3">Nekas yatsum aneam Núnisrumek anenaitiarum.</s>
      <s id="b.1PE.13.8.4">Aya áminiuk Enentáimtutsuk chikichan Yáintaj tu Enentáimsatarum.</s>
     </seg>
     <seg type="verse" id="b.1PE.13.9">
      <s id="b.1PE.13.9.1">Yajauch turamainiakuisha "yapajkiataj" tiirap.</s>
      <s id="b.1PE.13.9.2">Katsekramainiakuisha "iikkiataj" tiirap.</s>
      <s id="b.1PE.13.9.3">Antsu "Yus winia shiir awajtusuiti" tu Enentáimsarum, yajauch turamainiana nu pénker awajsatarum.</s>
     </seg>
     <seg type="verse" id="b.1PE.13.12">
      <s id="b.1PE.13.12.1">Yus-Chichamnum Júnis aarma asamtai nu Túratarum: Uunt Yus pénker wekaana nuna wainiui, tura ni áujmancha ántawai.</s>
      <s id="b.1PE.13.12.2">Tura yajauchin Túrana nuna nakitrawai.</s>
      <s id="b.1PE.13.12.3">Tuma asamtai, shiir pujustaj Tákunka tura tuke tsawant warastinian wakerana nu, pénker Iimiastí, yajauch chichakaij tusa tura Wáitruawaij tusa.</s>
      <s id="b.1PE.13.12.4">Tunaanumia kanaki pénkeran Túratí.</s>
      <s id="b.1PE.13.12.5">Tuke Enentáijiai shiir átinian eakti.</s>
      <s id="b.1PE.13.12.6">Tu aarmaiti.</s>
     </seg>
     <seg type="verse" id="b.1PE.13.13">
      <s id="b.1PE.13.13.1">ṡYaki yajauch Túrutmat pénker turamnisha?</s>
     </seg>
     <seg type="verse" id="b.1PE.13.14">
      <s id="b.1PE.13.14.1">Túrasha pénker Túrayatmek Wáitiakminkia Yus shiir Enentáimtikramprattarme.</s>
      <s id="b.1PE.13.14.2">Tuma asamtai ashamkartutsuk, sapijmiatsuk wekasatniuitrume.</s>
     </seg>
     <seg type="verse" id="b.1PE.13.15">
      <s id="b.1PE.13.15.1">Tura "Kristu winia Uuntruiti" tu Enentáimtustarum.</s>
      <s id="b.1PE.13.15.2">Tura "ṡurukamtia Yus-shuar ajasuitiam?" turamainiakuisha, pénker aimkiamnium iwiarnarum pujustarum.</s>
      <s id="b.1PE.13.15.3">Waantu Enentáimtumatsuk, niin pénker Enentáimtikrataj tusam Túrata.</s>
     </seg>
     <seg type="verse" id="b.1PE.13.16">
      <s id="b.1PE.13.16.1">"Yúsjai pénker wekasataj" tu Enentáimsarum wekasatarum.</s>
      <s id="b.1PE.13.16.2">Yus-shuar asakrumin Chíkich shuar ántrar áujmatramainia nu ni ántar áujmatramsamun nekaawar natsaararat tusarum Yusjai pénker wekasatarum.</s>
     </seg>
     <seg type="verse" id="b.1PE.13.17">
      <s id="b.1PE.13.17.1">Yajauch Túrakur Wáitsatniujainkia nankaamas, Yus wakerakuinkia pénker Túrakur Wáitsatniuka ti penkeraiti.</s>
     </seg>
     <seg type="verse" id="b.1PE.13.18">
      <s id="b.1PE.13.18.1">Kristu ii tunaarin Asakártaj tusa jarutramkamiaji.</s>
      <s id="b.1PE.13.18.2">Ashí Asakárma asamtai atak tunaan jarukchatniuiti.</s>
      <s id="b.1PE.13.18.3">Niisha tunaan penké Túrichuitiat, ii Tunáa asakrin Wáitrutmasmiaji, Yúsnum ejetamtai tusa.</s>
      <s id="b.1PE.13.18.4">Ayashiinkia jakayat ni Wakaníjiai ni ayashi ataksha iwiaaku ajasmiayi.</s>
     </seg>
     <seg type="verse" id="b.1PE.13.19">
      <s id="b.1PE.13.19.1">Ni Wakaníjiai Jakáa wakanin emetamu armia nuna etserkataj tusa wémiayi.</s>
     </seg>
     <seg type="verse" id="b.1PE.13.20">
      <s id="b.1PE.13.20.1">Nusha yaunchu Nuai uunt kanun Nájanuk siantu painti (120) uwi pujurmia nui Yuska umirtukarat tusa ti Nákamaitiat Nuai étserman umikcharmiayi.</s>
      <s id="b.1PE.13.20.2">Nú kanunmasha ishichik, uchu, aents kanunam pujuinian yumijiai uwemtikrarmiayi.</s>
     </seg>
     <seg type="verse" id="b.1PE.13.21">
      <s id="b.1PE.13.21.1">Nu yumi Yus-shuarti imiantinian nakumui.</s>
      <s id="b.1PE.13.21.2">Ii ayashi chamir awajsatai tusar imiantsuji.</s>
      <s id="b.1PE.13.21.3">Antsu ii Enentái pénker Atí tusar Yus sear imianji.</s>
      <s id="b.1PE.13.21.4">Nujai iisha uwemji.</s>
      <s id="b.1PE.13.21.5">Jesukrístu nantakin asamtai, nujai uwempraitji.</s>
     </seg>
     <seg type="verse" id="b.1PE.13.22">
      <s id="b.1PE.13.22.1">Tura Niisha nayaimpiniam we akupin pujutainium Yusa Untsuuríini apujsamuiti.</s>
      <s id="b.1PE.13.22.2">Túramtai nayaimpinmaya suntarsha, tura Ashí kakaram akupin ainiana nusha Jesukrístun umirainiawai.</s>
     </seg>
    </div>
    <div type="chapter" id="b.1PE.14">
     <seg type="verse" id="b.1PE.14.1">
      <s id="b.1PE.14.1.1">Kristu ni ayashiin Wáitsa asamtai atumsha Núnisrumek Wáitsatin ákuisha, katsuntratjai titiarum.</s>
      <s id="b.1PE.14.1.2">Ni ayashiin Wáitiana Nú shuar yajauchin Páchiatsui.</s>
     </seg>
     <seg type="verse" id="b.1PE.14.2">
      <s id="b.1PE.14.2.1">Antsu "iwiaakjana nuikia Yusa wakeramurin tuke umirkatjai" tu Enentáimiui.</s>
      <s id="b.1PE.14.2.2">Ni ayashi wakerana nuna yamaikia Páchiatsui.</s>
     </seg>
     <seg type="verse" id="b.1PE.14.3">
      <s id="b.1PE.14.3.1">Warí, Yúsan nékainiatsna Nú shuar Túruiniana nu atumsha Núkap Túrichmakuram.</s>
      <s id="b.1PE.14.3.2">Yus-shuar ajatsuk tsanirmatin wakerimiarme.</s>
      <s id="b.1PE.14.3.3">Yajauch Túratniusha, nampernum nampekrum ti Yurumárum, Enentáincha ajasrum charaatum ajatniusha, ántar-yusa namperiin yajauch ana nu najanatniusha nusha Ashí wakerimiarme.</s>
     </seg>
     <seg type="verse" id="b.1PE.14.4">
      <s id="b.1PE.14.4.1">Tura surimiatsuk yajauch Túrimiarmena nu iniaisa asakrumin, yaunchu atumjai nuna Túrin armia nu, "urukamtai iniaisara?" tusar yajauch áujmatramprume.</s>
     </seg>
     <seg type="verse" id="b.1PE.14.5">
      <s id="b.1PE.14.5.1">Túrasha ukunam nu aents ni Túramurin etserkartatui.</s>
      <s id="b.1PE.14.5.2">Iwiaaku ainia nunasha tura Jákaru ainia nunasha Neka awai.</s>
      <s id="b.1PE.14.5.3">Nii nu aentsun sumamtikiawartatui.</s>
     </seg>
     <seg type="verse" id="b.1PE.14.6">
      <s id="b.1PE.14.6.1">Túrasha jaka armia nu Yusa shiir chichame ujankarmiayi.</s>
      <s id="b.1PE.14.6.2">Ni ayashiin Ashí shuarjai métek jakamniaitiatan Yus iwiaaku pujana Núnisan ni Wakaníi iwiaaku pujusarat tusa ujankarmiayi.</s>
     </seg>
     <seg type="verse" id="b.1PE.14.7">
      <s id="b.1PE.14.7.1">Ashí amuukatin jeatemayi.</s>
      <s id="b.1PE.14.7.2">Tuma asamtai pénker Enentáimsatarum; Túrarum anearum Yus auju pujutarum.</s>
     </seg>
     <seg type="verse" id="b.1PE.14.8">
      <s id="b.1PE.14.8.1">Aneniamujai Untsurí tunaasha tsankuratin awai.</s>
      <s id="b.1PE.14.8.2">Tuma asamtai Ashí nankaamas nuamtak anenaistarum.</s>
     </seg>
     <seg type="verse" id="b.1PE.14.9">
      <s id="b.1PE.14.9.1">Kajé-kajejainchu Atumí jeen Itiaaniátarum.</s>
     </seg>
     <seg type="verse" id="b.1PE.14.10">
      <s id="b.1PE.14.10.1">Iin ankant ankant shiir awajtamsatniun Yus ti Núkap takakui.</s>
      <s id="b.1PE.14.10.2">Tura iin shiir awajtamsamujai Chíkich shuarsha shiir awajsatarum tusa Chíkich Chíkich Túratniun suramsaitji.</s>
      <s id="b.1PE.14.10.3">Tuma asamtai pénker takaawa aintsarmek Yus amasmania nujai ame írutramuram Yaintá.</s>
     </seg>
     <seg type="verse" id="b.1PE.14.11">
      <s id="b.1PE.14.11.1">Etserkatniun Yus amasuitkiuinkia ame tamena nu, Yus tana nujai métek Atí.</s>
      <s id="b.1PE.14.11.2">Chíkich shuar Yáintiniaitkiumka Yus amaana Nú kakarmajai Túrata.</s>
      <s id="b.1PE.14.11.3">Ashí Túramna nu Yusa naari shiir Atí tusam Jesukrístu Náarijiai Túrata.</s>
      <s id="b.1PE.14.11.4">Jesukrístun Ashí aents shiir Enentáimtusartí.</s>
      <s id="b.1PE.14.11.5">Tura Ashí aentsnum ni kakarmari tuke Atí.</s>
      <s id="b.1PE.14.11.6">Nuna tajai.</s>
     </seg>
     <seg type="verse" id="b.1PE.14.12">
      <s id="b.1PE.14.12.1">Aneamu yatsurtiram, ti waitsatin nekapramsartin jeartampramna nu Nusháa Enentáimprairap.</s>
      <s id="b.1PE.14.12.2">Wáitsatin Támatai, "ṡurukamtai waitsa pujaj?" tu Enentáimsairap.</s>
      <s id="b.1PE.14.12.3">Kame Túrunamniaiti.</s>
     </seg>
     <seg type="verse" id="b.1PE.14.13">
      <s id="b.1PE.14.13.1">Tuma ain shiir Enentáimsatarum.</s>
      <s id="b.1PE.14.13.2">"Kristu Wáitsamurin métek-taku Wáitiakun pénkeraiti" tu Enentáimsatarum.</s>
      <s id="b.1PE.14.13.3">Ukunam Kristu winchari Wáinkiarum Timiá warasmi tusarum Túratarum.</s>
     </seg>
     <seg type="verse" id="b.1PE.14.14">
      <s id="b.1PE.14.14.1">Krístunu asakrumin katsekkramkachartimpiash.</s>
      <s id="b.1PE.14.14.2">Túmaitkiuisha Yusa Wakani shiir ana nu atumiin pujurtamkui shiir awajsamuitrume.</s>
      <s id="b.1PE.14.14.3">Katsekkramainia Nú shuar imia Yusa Wakanin yajauch áujmatainiawai.</s>
      <s id="b.1PE.14.14.4">Tura átumka Yusa Wakani shiir awajearme.</s>
     </seg>
     <seg type="verse" id="b.1PE.14.15">
      <s id="b.1PE.14.15.1">Túra atumsha yajauch Túrawairum aneartarum.</s>
      <s id="b.1PE.14.15.2">Mankartana nu, kasamkana nu, Tunáa Túrana nu, tura chikichna Páchiana nusha ni Wáitsatniurinkete.</s>
      <s id="b.1PE.14.15.3">Atumjainkia nu Wáitsatniuka Atsutí.</s>
     </seg>
     <seg type="verse" id="b.1PE.14.16">
      <s id="b.1PE.14.16.1">Tura antsu Krístunuiti tusar wishikramuk Wáitkiarmainiakui natsaarairap.</s>
      <s id="b.1PE.14.16.2">Krístunu asam Wáitiayatmek, natsamtsuk Kristu naari shiir awajsata.</s>
     </seg>
     <seg type="verse" id="b.1PE.14.17">
      <s id="b.1PE.14.17.1">Yuska ni shuarin nekapsatajtsa nankamatniuiti.</s>
      <s id="b.1PE.14.17.2">Tura nu tsawantcha jeayi.</s>
      <s id="b.1PE.14.17.3">Yus imia iin nekapramkuisha Yus-Chichaman umirainiatsna Nú shuarsha urukawartin.</s>
      <s id="b.1PE.14.17.4">Ti Asutniáwartatui.</s>
     </seg>
     <seg type="verse" id="b.1PE.14.18">
      <s id="b.1PE.14.18.1">Imia Yus umirjinia nu uwempratniuri itiurchataitkiuisha tunaan Túruiniana nusha urukawartin.</s>
     </seg>
     <seg type="verse" id="b.1PE.14.19">
      <s id="b.1PE.14.19.1">Tuma asamtai Yus wakeramujai Wáitiainia nu, niisha Yus najanamu asa Yus Iirsatí tusa tuke pénker Túratí.</s>
      <s id="b.1PE.14.19.2">Warí, Yuska tuke pénker Túrichukait.</s>
     </seg>
    </div>
    <div type="chapter" id="b.1PE.15">
     <seg type="verse" id="b.1PE.15.1">
      <s id="b.1PE.15.1.1">Yamaikia Yus-shuara uuntritiram, jintintjiarme.</s>
      <s id="b.1PE.15.1.2">Wisha Núnisnak Yus-shuara uuntrintjai.</s>
      <s id="b.1PE.15.1.3">Kristu Wáitsamurin Wáinkiaitjai wisha.</s>
      <s id="b.1PE.15.1.4">Tura ukunam ti shiir átatna nui Chíkich Yus-shuara uuntria Núnisnak wisha pachiinkiattajai.</s>
     </seg>
     <seg type="verse" id="b.1PE.15.2">
      <s id="b.1PE.15.2.1">Yus-shuar ame iistiniaitmena nu, pénker Iistá, murikiu Wáinin ni murikrin wainnia aintsamek.</s>
      <s id="b.1PE.15.2.2">Nakittsuk, shiir Enentáimsam Túrata, Yus wakerana nuke.</s>
      <s id="b.1PE.15.2.3">"Chíkich akupta asamtai Túrattajai" Tútsuk tura nujai Kuítrintin ajastin Enentáimtsuk nekas wakeritia, Yusa takatri asamtai.</s>
     </seg>
     <seg type="verse" id="b.1PE.15.3">
      <s id="b.1PE.15.3.1">Turasha, "Yús-shuara uuntri ajasan, Yus-shuaran akuptiaj" tu Enentáimsaip.</s>
      <s id="b.1PE.15.3.2">Antsu shiir Túramurmijiai Yusa murikri jintintiata.</s>
     </seg>
     <seg type="verse" id="b.1PE.15.4">
      <s id="b.1PE.15.4.1">Nuinkia murikiu wainniu Uuntri taa wantiniak iwiarmamtai tawasap ti Shíirmachia Núninian suramsattawai.</s>
      <s id="b.1PE.15.4.2">Aents Súana Nú Shíirmach wari mamurtiniaiti.</s>
      <s id="b.1PE.15.4.3">Tura Uuntrum ámin suramsattana nuka penké mamurchattawai.</s>
     </seg>
     <seg type="verse" id="b.1PE.15.5">
      <s id="b.1PE.15.5.1">Tura natsatirmesha Atumí uuntri umirkatarum.</s>
      <s id="b.1PE.15.5.2">Kame yaunchu Yús-Papinium aarma asamtai Ashí Yus-shuartiram nankaamantu Enentáimtumatsuk umirnaikiatarum.</s>
      <s id="b.1PE.15.5.3">Waantu Enentáimtuma Núnaka Yus nakittiawai.</s>
      <s id="b.1PE.15.5.4">Antsu nankaamantuchu Enentáimtuma nuna Yus waitnentak yayawai.</s>
      <s id="b.1PE.15.5.5">Tu aarmaiti.</s>
     </seg>
     <seg type="verse" id="b.1PE.15.6">
      <s id="b.1PE.15.6.1">Wats, Yus Timiá kakaram asamtai, amek nekamam, péejchach Enentáijiai Enentáimtumasta.</s>
      <s id="b.1PE.15.6.2">Nuinkia tsawant jeamtai ni wakerak Yus ámin penkeri awajtamsattawai.</s>
     </seg>
     <seg type="verse" id="b.1PE.15.7">
      <s id="b.1PE.15.7.1">Yus ámin ti Enentáimturmakui ame itiurchatrum ainia nu Yus Ashí iiktusta.</s>
     </seg>
     <seg type="verse" id="b.1PE.15.8">
      <s id="b.1PE.15.8.1">Aneartarum tura iimiastarum.</s>
      <s id="b.1PE.15.8.2">Iwianch Atumí nemasri ana nu, uunt Yawáa nuke, yanak emesraintiaj tusa eaak tentaa wekaawai.</s>
     </seg>
     <seg type="verse" id="b.1PE.15.9">
      <s id="b.1PE.15.9.1">Tura tuke Yus nekas Enentáimtusrum surimiaktarum.</s>
      <s id="b.1PE.15.9.2">Ashí nunkanam Yusnum Atumí yachi ainia nu átum Wáitiarmena Núnisaran Wáitiainiawai.</s>
      <s id="b.1PE.15.9.3">Nusha kajinmakchatniuitrume.</s>
     </seg>
     <seg type="verse" id="b.1PE.15.10">
      <s id="b.1PE.15.10.1">Wats, ishichik tsawant Wáitsarmena nu nankaamasmatai Yus ataksha pénker awajtamsattarme.</s>
      <s id="b.1PE.15.10.2">Tura numi wewe wajana Núnisan Ikiakátmartatrume.</s>
      <s id="b.1PE.15.10.3">Tura Yus Ikiakárma asarum ni jintiin tuke pénker wekasattarme.</s>
      <s id="b.1PE.15.10.4">Ju Yus tuke iin waitnentramtsujik.</s>
      <s id="b.1PE.15.10.5">Tura iisha Jesukrístunu asakrin Niijiai métek Yus ni shiir pujutainium tuke shiir pujusmintrum tusa achirmakuitji.</s>
     </seg>
     <seg type="verse" id="b.1PE.15.11">
      <s id="b.1PE.15.11.1">Nú Yúsnasha Ashí aents shiir Enentáimtusartí.</s>
      <s id="b.1PE.15.11.2">Tura Ashí aentsnum ni kakarmari tuke Atí.</s>
      <s id="b.1PE.15.11.3">Nuke ati.</s>
     </seg>
     <seg type="verse" id="b.1PE.15.12">
      <s id="b.1PE.15.12.1">Serpanujai ju papin ishichik aarmaj nuna akupeajai.</s>
      <s id="b.1PE.15.12.2">Serpanu Yusjai pénker wekaak Yusnum winia yatsur ajasuiti; Núnaka nékajai.</s>
      <s id="b.1PE.15.12.3">Yus waitnentrama asa ti yainmakmania nuna Enentáimtikeajrume ju papijiai.</s>
      <s id="b.1PE.15.12.4">Tura tuke ni waitnenkartutairiin wekasatarum Tájarme.</s>
     </seg>
     <seg type="verse" id="b.1PE.15.13">
      <s id="b.1PE.15.13.1">Papirúnianmaya atumjai métek Yus achikma ainia nu amikmaatmarme.</s>
      <s id="b.1PE.15.13.2">Winia uchir Markus Núnisan amikmaatmawai.</s>
     </seg>
     <seg type="verse" id="b.1PE.15.14">
      <s id="b.1PE.15.14.1">Yusai yachi ajasu asarum anenaisrum shiir awajnaisatarum.</s>
      <s id="b.1PE.15.14.2">Jesukrístunu ajasuitrumna nuna Yus imiatkinchanum pujustinian suramsarat tusan wakerajai.</s>
      <s id="b.1PE.15.14.3">Nu Atí.</s>
     </seg>
    </div>
   </div>
   <div type="book" id="b.2PE">
    <div type="chapter" id="b.2PE.21">
     <seg type="verse" id="b.2PE.21.1">
      <s id="b.2PE.21.1.1">Wikia ju papin aajna ju Semun Pítruitjai.</s>
      <s id="b.2PE.21.1.2">Jesukrístu akatramu asan ni takarniurintjai.</s>
      <s id="b.2PE.21.1.3">Ii Yusri tura iin Uwemtikramin Jesukrístu umirumna nuna atumniasha juna aatjarme.</s>
      <s id="b.2PE.21.1.4">Niisha Ashí aentsun métekrak Enentáimtin asamtai atumsha iijiai métek Niiniu ajasurme.</s>
      <s id="b.2PE.21.1.5">Nuka ti penkeraiti.</s>
     </seg>
     <seg type="verse" id="b.2PE.21.2">
      <s id="b.2PE.21.2.1">Yus, tura ii Uuntri Jesussha nékarmena Nú Núkap nekaki wéakrumin, Yuska atumin ti nukap Yáinmaktatrume tura ti nekas imiatkinchanum pujustinian suramsattarme.</s>
      <s id="b.2PE.21.2.2">Nuna nekaan tuke Núnisan Atí tusan wakerajrume.</s>
     </seg>
     <seg type="verse" id="b.2PE.21.3">
      <s id="b.2PE.21.3.1">Yus uunt asa tura Ashí Túramnia asa, umirtukat tusa achirmakuitji.</s>
      <s id="b.2PE.21.3.2">Nii neka asar atsumajnia nu Wáinkiaitji.</s>
      <s id="b.2PE.21.3.3">Yus-shuarti wekasatniusha, tura Niin aneatniusha ii atsumajnia nuna Yuska kakaram asa suramsaitji.</s>
     </seg>
     <seg type="verse" id="b.2PE.21.4">
      <s id="b.2PE.21.4.1">Niisha uunt asa tura tujinkiachu asa ni chichamen suramsaitji.</s>
      <s id="b.2PE.21.4.2">Nu chichamsha ti kakarmaiti tura ti penkeraiti.</s>
      <s id="b.2PE.21.4.3">Nu chichamjai atumsha Atumí ayashi yajauch wakerana Nuyá uwemprarum, Yusai Páchitkia átinian suramsaitrume.</s>
     </seg>
     <seg type="verse" id="b.2PE.21.5">
      <s id="b.2PE.21.5.1">Yus umirkarme.</s>
      <s id="b.2PE.21.5.2">Yamaikia juna Túrataj tusarum kakartiniaitrume.</s>
      <s id="b.2PE.21.5.3">Ti penker wekasatniuitrume.</s>
      <s id="b.2PE.21.5.4">Nuyá Yusna nekaatniuitrume.</s>
     </seg>
     <seg type="verse" id="b.2PE.21.6">
      <s id="b.2PE.21.6.1">Nuyá yayauch Túrashtin iimiastiniaitrume.</s>
      <s id="b.2PE.21.6.2">Nuyá katsuntratniuitrume.</s>
      <s id="b.2PE.21.6.3">Nuyá Yus shiir Enentáimtusrum wekasatniuitrume.</s>
     </seg>
     <seg type="verse" id="b.2PE.21.7">
      <s id="b.2PE.21.7.1">Tura Nuyá Ashí shuar shiir Enentáimtustiniaitrume.</s>
      <s id="b.2PE.21.7.2">Tura nu nankaamas Ashí shuar aneatniuitrume.</s>
     </seg>
     <seg type="verse" id="b.2PE.21.8">
      <s id="b.2PE.21.8.1">Ashí nu Túrakrumka, tura tuke Túrukrum wéakrumka, nakiarchattarme.</s>
      <s id="b.2PE.21.8.2">Túrarum ni takatri émamkesrum takastatrume.</s>
      <s id="b.2PE.21.8.3">Tura ii Uuntri Jesukrístu nekas nekaattarme.</s>
     </seg>
     <seg type="verse" id="b.2PE.21.9">
      <s id="b.2PE.21.9.1">Tura nuna Túruiniatsna nuka, kusurua aanin ainiawai.</s>
      <s id="b.2PE.21.9.2">Jesukrístu wakeramurin Enentáimtuiniatsui.</s>
      <s id="b.2PE.21.9.3">Ni tunaariya uwemprarmia nuna kajinmatainiawai.</s>
     </seg>
     <seg type="verse" id="b.2PE.21.10">
      <s id="b.2PE.21.10.1">Tuma asamtai yatsurtiram, Yus atumin anaitiamak achirmakurmena nu tuke Enentáimsarum wetarum.</s>
      <s id="b.2PE.21.10.2">Túrakrumka penké iniarchattarme.</s>
     </seg>
     <seg type="verse" id="b.2PE.21.11">
      <s id="b.2PE.21.11.1">Tura ii Uuntri Jesukrístu uwemtikramprajnia nu, Nii tuke akupeana nui, nakittsuk shiir awaintiamattarme.</s>
     </seg>
     <seg type="verse" id="b.2PE.21.12">
      <s id="b.2PE.21.12.1">Tuma asamtai nékarminin tura Yusna nekas ana Nuyá kanaatsrumnin tuke Enentáimtikratjarme.</s>
     </seg>
     <seg type="verse" id="b.2PE.21.14">
      <s id="b.2PE.21.14.1">Nekaatarum.</s>
      <s id="b.2PE.21.14.2">Winia Jákatniurun jeatema nuna ii Uuntri Jesukrístu ujatkayi.</s>
      <s id="b.2PE.21.14.3">Tuma asamtai iwiaaku pujajna juik atumin tuke Enentáimpratarum tusan jintintratniuitjarme, tu Enentáimsajai.</s>
     </seg>
     <seg type="verse" id="b.2PE.21.15">
      <s id="b.2PE.21.15.1">Tura wi jakamtai, wi aajna juna tuke kajinmatkiirum tusan, wi jeajna nuna Túrattajai.</s>
     </seg>
     <seg type="verse" id="b.2PE.21.16">
      <s id="b.2PE.21.16.1">Ii Uuntri Jesukrístu kakarmari tura ni Táratniuri etserkamajnia nu, aya aentsnumia ántar chichamchauyi.</s>
      <s id="b.2PE.21.16.2">Antsu imia ii jiijiai Uunt Jesukrístu waantu ajasu Wáinkia asar ujakmajrume.</s>
     </seg>
     <seg type="verse" id="b.2PE.21.17">
      <s id="b.2PE.21.17.1">Tura Apa Yus Jesukrístun shiir waantu awajsamia nui, ni Imiá shiir pujutairiya chichaak Tímiayi, "Juka winia ti aneamur Uchiruiti.</s>
      <s id="b.2PE.21.17.2">Niin ti wararjai."</s>
     </seg>
     <seg type="verse" id="b.2PE.21.18">
      <s id="b.2PE.21.18.1">Iisha naint "Yusna" Tájinia nui Niijiai Pujá asar nu nayaimpinmaya chichaamu paant antukmaji.</s>
     </seg>
     <seg type="verse" id="b.2PE.21.19">
      <s id="b.2PE.21.19.1">Tura nuna nankaamas ti nekasa nu, Yúsnan etserin yaunchu etserkarmia nusha nékaji.</s>
      <s id="b.2PE.21.19.2">Ju étserma jusha, tsawant tsawaatsain kiritniunam ji keak Tsáapin awajeana aintsan asamtai, pénker Enentáimta asarum pénker Túrarme.</s>
      <s id="b.2PE.21.19.3">Tura Kristu taa, Yánkuam etsantea Núnisan Atumí Enentáin Ashí paant awajsattawai.</s>
      <s id="b.2PE.21.19.4">Tura nu tsawant jeatsain nu étserma tuke pénker Enentáimtustarum.</s>
     </seg>
     <seg type="verse" id="b.2PE.21.20">
      <s id="b.2PE.21.20.1">Tura ju emka nekaatarum.</s>
      <s id="b.2PE.21.20.2">Shuar aya ni Enentáimmiarijiain, Yusa Wakaníjiainchu, Yus-Chicham urukamtai tu Chicháa nuna nekaatniun jeatsui.</s>
     </seg>
     <seg type="verse" id="b.2PE.21.21">
      <s id="b.2PE.21.21.1">Warí, Yúsnan etserin yaunchu etserkarmia nu, aya ni wakeramurijiain Tícharmiayi.</s>
      <s id="b.2PE.21.21.2">Nu aishmankan Enentáin Yus pujursarmiayi.</s>
      <s id="b.2PE.21.21.3">Tuma asa ni tiarmia nuna Yusa Wakaní jintintiam tiarmiayi.</s>
     </seg>
    </div>
    <div type="chapter" id="b.2PE.22">
     <seg type="verse" id="b.2PE.22.1">
      <s id="b.2PE.22.1.1">Tura Israer-shuarnum wait chichaman etserniusha Páchitkiarmiayi.</s>
      <s id="b.2PE.22.1.2">Atumiincha wait chichaman unuiniau Páchitkia ártatui.</s>
      <s id="b.2PE.22.1.3">Niisha awajimtikrampratniun wakeruiniak Wáitian ti yajauchin uukar unuiniarartatui.</s>
      <s id="b.2PE.22.1.4">Tura "Uunt Jesus uwemtikrurmia nusha ántraiti" tiartatui.</s>
      <s id="b.2PE.22.1.5">Nuna takui ni amuukatniurisha Wárik jeartiatui.</s>
     </seg>
     <seg type="verse" id="b.2PE.22.2">
      <s id="b.2PE.22.2.1">Tura Untsurí shuar ni yajauch Túruiniamurin iirsar métek Túrawartatui.</s>
      <s id="b.2PE.22.2.2">Iis, "Yus-Chichaman unuiniaitjai" Tuíniayatan Imiá yajauch Túruiniakui Untsurí aents "Yus-Chicham ántraiti" tiartatui.</s>
     </seg>
     <seg type="verse" id="b.2PE.22.3">
      <s id="b.2PE.22.3.1">Kuítian ti wakeruinia ásar, wait chichaman unuitiamprar Akíam Kuítriniawartatui.</s>
      <s id="b.2PE.22.3.2">Tura Nú shuar yaunchu Yus Jákatniunam sumamtikiawarma ásar, ni amuukatin tsawantri jeatemayi.</s>
     </seg>
     <seg type="verse" id="b.2PE.22.4">
      <s id="b.2PE.22.4.1">ṡWarí?</s>
      <s id="b.2PE.22.4.2">Yuska ni suntari nayaimpiniam pujuarmia nunasha penké tsankurachmiayi.</s>
      <s id="b.2PE.22.4.3">Antsu nayaimpinmaya jinium akupkarmiayi.</s>
      <s id="b.2PE.22.4.4">Tura nekapsatin tsawant jeatsain kiritniunam jinkiamu emetamu pujuiniawai.</s>
     </seg>
     <seg type="verse" id="b.2PE.22.5">
      <s id="b.2PE.22.5.1">Yáunchuya shuarnasha Yus tsankurachmiayi.</s>
      <s id="b.2PE.22.5.2">Antsu amuukarat tusa amaarkatniun akuptukarmiayi.</s>
      <s id="b.2PE.22.5.3">Antsu aya Nuain, Yusjai wekasatniun etserin asamtai ni shuari siati armia nujai uwemtikramiayi.</s>
     </seg>
     <seg type="verse" id="b.2PE.22.6">
      <s id="b.2PE.22.6.1">Enentáimpratarum.</s>
      <s id="b.2PE.22.6.2">Sutuma pépruncha tura Kumura pépruncha nayaimpinmaya jin akuptuk Yus mash amukmiayi.</s>
      <s id="b.2PE.22.6.3">Aya Yúnkunmik awajsamiayi.</s>
      <s id="b.2PE.22.6.4">Ukunam nu Túrunamun nekaawar, shuar Tunáa Túratin Tsúumainian nekaawarat tusa Túramiayi.</s>
     </seg>
     <seg type="verse" id="b.2PE.22.7">
      <s id="b.2PE.22.7.1">Tura Yus Ráutan uwemtikramiayi.</s>
      <s id="b.2PE.22.7.2">Pénker shuar asa, Sutumanmaya shuar Imiá yajauch ásar Tunáa Túruiniakui, Raut Kúntuts Enentáimsamiayi.</s>
     </seg>
     <seg type="verse" id="b.2PE.22.8">
      <s id="b.2PE.22.8.1">Pénker aishman asa, Nuyá shuara yajauchirin Wáitiainiak, ni Enentái pénker asamtai tuke tsawant Kúntuts Enentáimiuk Wáitmiayi.</s>
     </seg>
     <seg type="verse" id="b.2PE.22.9">
      <s id="b.2PE.22.9.1">Tura incha tunaan iniakturmakrin, nu tunaanum nupetnakchati tusa Uunt Yus uwemtikrampramniaitji, ni umirka asakrin.</s>
      <s id="b.2PE.22.9.2">Túrasha yajauch Shuárnaka nekapsatin tsawant jeakui ti Asutniáwarat tusa Yus Yámaikikia apujeawai.</s>
     </seg>
     <seg type="verse" id="b.2PE.22.10">
      <s id="b.2PE.22.10.1">Tura Yus akupeana nuna umirkatniun nakitrar ni yajauch wakeramurin Túruinia nunasha Yuska nekas Asutiáttawai.</s>
      <s id="b.2PE.22.10.2">Enentáimcha ainiawai.</s>
      <s id="b.2PE.22.10.3">Tura ni wakeramuriniak wakeruiniawai.</s>
      <s id="b.2PE.22.10.4">Niijiai nankaamas akupin ainia nuna yajauch áujmatainiawai.</s>
     </seg>
     <seg type="verse" id="b.2PE.22.11">
      <s id="b.2PE.22.11.1">Warí, imia Yusa suntari Yusai matsatainia nu, nuna Túratniun Tsúumainiawai.</s>
      <s id="b.2PE.22.11.2">Nankaamas kakaram tura nankaamas uunt ainiayat nu akupniun katsekainiatsui.</s>
     </seg>
     <seg type="verse" id="b.2PE.22.12">
      <s id="b.2PE.22.12.1">Nu aishmansha Enentáincha yajasma Núnin ainiawai.</s>
      <s id="b.2PE.22.12.2">Achikiar mantamnatniuk akiinia ainiawai.</s>
      <s id="b.2PE.22.12.3">Enentáimtsuk Nánkamsar yajauchin chichainiawai.</s>
      <s id="b.2PE.22.12.4">Tuma ásar yajasma Núnisan Jákartatui.</s>
     </seg>
     <seg type="verse" id="b.2PE.22.13">
      <s id="b.2PE.22.13.1">Chikichan Wáitkiamia aintsan Wáitsartatui.</s>
      <s id="b.2PE.22.13.2">Tuke tsawant ni wakeramunak Túruiniak "waraajai" tuiniawai.</s>
      <s id="b.2PE.22.13.3">Tura atumjai irunar Yurumáiniayatan atumin anankramawar warainiawai.</s>
      <s id="b.2PE.22.13.4">Nuka natsantaiti.</s>
     </seg>
     <seg type="verse" id="b.2PE.22.14">
      <s id="b.2PE.22.14.1">Nuwan wakerutskeka iiniatsui.</s>
      <s id="b.2PE.22.14.2">Tunaan yawetainiatsui.</s>
      <s id="b.2PE.22.14.3">Yúpichuch ainia Nú shuaran netse Túratniun wakerumtikiainiawai.</s>
      <s id="b.2PE.22.14.4">Kuítian wakeruktinniasha ti nékainiawai.</s>
      <s id="b.2PE.22.14.5">Jákatniunam sumamawaru ainiawai.</s>
     </seg>
     <seg type="verse" id="b.2PE.22.15">
      <s id="b.2PE.22.15.1">Yúsnumaani naka wétsuk awajirarai.</s>
      <s id="b.2PE.22.15.2">Peura uchiri Paraam Yúsnan etserniuitiat yaunchu awajimia Núnisaran awajiniawai ju shuar.</s>
      <s id="b.2PE.22.15.3">Paraamka tunaan tura, Kuítian achiktinian ti wakerukmiayi.</s>
     </seg>
     <seg type="verse" id="b.2PE.22.16">
      <s id="b.2PE.22.16.1">Tura niisha Tunáa Túratajtsa weai Yuska umpuurun chichachun aents chichaana nujai métek chichamtikiamiayi.</s>
      <s id="b.2PE.22.16.2">Nuinkia umpuuru timia nujai Yúsnan etserin ni netse Túratniurin Enentáimiar iniaisamiayi.</s>
     </seg>
     <seg type="verse" id="b.2PE.22.17">
      <s id="b.2PE.22.17.1">Nu aishmansha yumirmat kuyua Núnis ainiawai.</s>
      <s id="b.2PE.22.17.2">Tura Núnisan yuranmisha Kíariat nase umpuim menkaana nu, yumi ajuarcha ásar, penké ántar ainiawai.</s>
      <s id="b.2PE.22.17.3">Warí, Yus-Chichamjai aentsun yainiainiatsui.</s>
      <s id="b.2PE.22.17.4">Niisha Imiá kirit ámanum tuke pujustin ainiawai.</s>
     </seg>
     <seg type="verse" id="b.2PE.22.18">
      <s id="b.2PE.22.18.1">Niisha ti chichainiayat ántar chichainiawai.</s>
      <s id="b.2PE.22.18.2">Yajauch Túratniujai tura ayash wakera Nújaisha Páchim Túriarmia Nuyá kanakiarua Nú shuaran ataksha tunaanum ajuartajtsa wakeruiniawai.</s>
     </seg>
     <seg type="verse" id="b.2PE.22.19">
      <s id="b.2PE.22.19.1">"Iiya Núnis Túrakrumka ankant átatrume" tu wénawai.</s>
      <s id="b.2PE.22.19.2">Túrasha imia ninki ni tunaariin emetamu ainiawai.</s>
      <s id="b.2PE.22.19.3">Páantchakait.</s>
      <s id="b.2PE.22.19.4">Shuar Warí tunaajaim nupetnaka, nuna emetamurinti.</s>
     </seg>
     <seg type="verse" id="b.2PE.22.20">
      <s id="b.2PE.22.20.1">Kame shuar, uunt Jesukrístu uwemtikiartin ana nuna chichamen nékainiak ju nunkanam yajauch ainia Nuyá uwempra ainia nu, Tunáa nupetkam atak yajauchiniam iniainiakka, nuik pujumia Nújainkia nankaamas Yamái Imiá yajauch pujuiniawai.</s>
     </seg>
     <seg type="verse" id="b.2PE.22.21">
      <s id="b.2PE.22.21.1">Yusa akupkamurin Imiá pénkera nuna Yus Nú shuarnasha Súsarmiayi.</s>
      <s id="b.2PE.22.21.2">Túrasha nékainiayat tunaanum waketkiaru ásar ti Asutniáwartatui.</s>
      <s id="b.2PE.22.21.3">Tuma asamtai, nekas jintia nekaachuitkiunka maak árainti.</s>
     </seg>
     <seg type="verse" id="b.2PE.22.22">
      <s id="b.2PE.22.22.1">Tíchamukait, "Yawá iyak ataksha Yúawai," tura, "kuchisha imiaimiuitiat ataksha tsakusnum maajkimiui."</s>
      <s id="b.2PE.22.22.2">Nu aishmansha Núnisan yajauchiniam ataksha Wáketainiawai.</s>
     </seg>
    </div>
    <div type="chapter" id="b.2PE.23">
     <seg type="verse" id="b.2PE.23.1">
      <s id="b.2PE.23.1.1">Aneamu yatsurtiram ju papin Jimiará aatjarme.</s>
      <s id="b.2PE.23.1.2">Mai papinium winia jintintiamurjai Atumí chamir Enentáin Enentáimtikratjarum tusan wakerajrume.</s>
     </seg>
     <seg type="verse" id="b.2PE.23.2">
      <s id="b.2PE.23.2.1">Yúsnan etserin, pénker wekain armia nuna etserkamuri Enentáimturtarum.</s>
      <s id="b.2PE.23.2.2">Tura ii Uuntri akupkamurin ni akatramurijiai ujatmakarmia nusha Enentáimpratarum.</s>
      <s id="b.2PE.23.2.3">Jesukrístu uwemtikrampramaj nuna chichamen tajai.</s>
     </seg>
     <seg type="verse" id="b.2PE.23.3">
      <s id="b.2PE.23.3.1">Jusha emka nekaatarum.</s>
      <s id="b.2PE.23.3.2">Amuamu tsawantin Yúsnan wishikin wantinkiartatui.</s>
      <s id="b.2PE.23.3.3">Tura niisha ni yajauch wakeramurin Túrusar wekasartatui.</s>
     </seg>
     <seg type="verse" id="b.2PE.23.4">
      <s id="b.2PE.23.4.1">Tura juna tiartatui. "ṡKrístuka "wi atak Tátatjai" timia nusha urukuit?</s>
      <s id="b.2PE.23.4.2">Warí, ii uuntri yaunchu kajinkiarmia Nuyá Yapajiáchmaiti.</s>
      <s id="b.2PE.23.4.3">Yus yaunchu ju nunkan najanamia Nuyá yamaisha tuke Núniskete" tiartatui.</s>
     </seg>
     <seg type="verse" id="b.2PE.23.5">
      <s id="b.2PE.23.5.1">Túrasha nunkancha nayaimpincha Yus yaunchu najanamia nuna nekaatniun nakitiainiawai.</s>
      <s id="b.2PE.23.5.2">Yusa chichamejai nunka entsaya jiinkimiayi tura nunkasha Entsá nanatrawai, Yus timia nujai métek.</s>
     </seg>
     <seg type="verse" id="b.2PE.23.6">
      <s id="b.2PE.23.6.1">Tura ukunam nu nunkan amaarkamujai Yus emesramiayi.</s>
      <s id="b.2PE.23.6.2">Ashí nuna nekaatniun nakitiainiawai.</s>
     </seg>
     <seg type="verse" id="b.2PE.23.7">
      <s id="b.2PE.23.7.1">Tura Yus tiniu asamtai nayaimpisha nunkasha Yamáiya nuka jijiai emesnarat tusa ikiusma ainiawai.</s>
      <s id="b.2PE.23.7.2">Yus aentsun nekapsattana nu tsawantai yajauch aents emesnartatui; tura jisha nu tsawantai nunkancha nayaimpincha aesattawai.</s>
     </seg>
     <seg type="verse" id="b.2PE.23.8">
      <s id="b.2PE.23.8.1">Tura jusha, aneamu yatsurtiram, Enentáimsatarum.</s>
      <s id="b.2PE.23.8.2">Uunt Krístujainkia Chikichík tsawant mir uwiya Núniskete; mir uwisha Chikichík tsawanta Núniskete.</s>
     </seg>
     <seg type="verse" id="b.2PE.23.9">
      <s id="b.2PE.23.9.1">Uunt Kristu, "atak Tátatjai" tana nuna umitsuk menkakashtatui.</s>
      <s id="b.2PE.23.9.2">Ayatik aentsti "wau taatsui" taji. ṡUrukamtai wau taatsua?</s>
      <s id="b.2PE.23.9.3">Iin aentstin Nákarmaji.</s>
      <s id="b.2PE.23.9.4">Shuar Chikichkísha menkakain tusa nakitiawai.</s>
      <s id="b.2PE.23.9.5">Antsu Ashí shuar Enentáin Yapajiáwarat tusa wakerawai.</s>
     </seg>
     <seg type="verse" id="b.2PE.23.10">
      <s id="b.2PE.23.10.1">Túrasha Uunta tsawantri aya aneachma jeattawai.</s>
      <s id="b.2PE.23.10.2">Kasa aya aneachma kiritniunam taana Núnisan Tátatui.</s>
      <s id="b.2PE.23.10.3">Nu tsawantin nayaimpisha ipiamta Núnis Charáa timiatai menkakattawai.</s>
      <s id="b.2PE.23.10.4">Tura nui Ashí írunna Núurtiuk esaawartatui.</s>
      <s id="b.2PE.23.10.5">Tura nunkasha tura Ashí írunna nusha esaawartatui.</s>
     </seg>
     <seg type="verse" id="b.2PE.23.11">
      <s id="b.2PE.23.11.1">Ashí nu emesnartin neka asarum atumsha Imiá nekas Yus tuke Enentáimtusrum, takamtsuk umirkarum wekasatniuitrume.</s>
     </seg>
     <seg type="verse" id="b.2PE.23.12">
      <s id="b.2PE.23.12.1">Yusa tsawantri Wárik tati tusar, Jintiá iimprusar Nákastiniaitji.</s>
      <s id="b.2PE.23.12.2">Nu tsawantai nayaimpisha Esáa emesnartatui, tura Ashí írunna Núurtiuk ti tsuer ajas entsamnattawai.</s>
     </seg>
     <seg type="verse" id="b.2PE.23.13">
      <s id="b.2PE.23.13.1">Tura iikia yamaram nayaimpisha, yamaram nunkasha ati tusar Nákaji.</s>
      <s id="b.2PE.23.13.2">Nu átatui, Tímiayi Yus.</s>
      <s id="b.2PE.23.13.3">Tura nuisha aya pénkerak átatui.</s>
     </seg>
     <seg type="verse" id="b.2PE.23.14">
      <s id="b.2PE.23.14.1">Nu tuma asamtai, aneamu yatsurtiram, ju Túrunati tusarum Nákarmena nui, imiatkinchanum wekasam chamir Enentáimjai makuuchmin Yus Wáitkiati tusarum wekasatarum.</s>
     </seg>
     <seg type="verse" id="b.2PE.23.15">
      <s id="b.2PE.23.15.1">Ju nekaatarum.</s>
      <s id="b.2PE.23.15.2">Iin uwemtikramprataj tusa Yus ti Nákarmaji.</s>
      <s id="b.2PE.23.15.3">Ii aneamu yachi Páprusha Núnisan Yus ni nekatairin susamia Tímiatrusan aatrampramarme.</s>
     </seg>
     <seg type="verse" id="b.2PE.23.16">
      <s id="b.2PE.23.16.1">Ashí Papí aarmia nui Pápruka wi tajana nuna chichaawai.</s>
      <s id="b.2PE.23.16.2">Kame ni aarmari Chíkichka ishichik nekaachminiusha ainiawai.</s>
      <s id="b.2PE.23.16.3">Nékachu ainia Nú shuarsha, tura Yúsnum tariarcha ainia nusha Papru aarman Yapajiáwar Nusháa jintintiainiawai.</s>
      <s id="b.2PE.23.16.4">Tura Chíkich chichamsha Yus-Chichamnumia ana nuna Núnisan Túruiniawai.</s>
      <s id="b.2PE.23.16.5">Túmainiakka ninki emesmamainiawai.</s>
     </seg>
     <seg type="verse" id="b.2PE.23.17">
      <s id="b.2PE.23.17.1">Wátsek, aneamu yatsurtiram, Túruntsain ujakjarmena nu neka asarum, yajauch shuar anankramattsa wakerutmainiak awajimtikrurain tusarum, tura Yusai tariarurmena Nuyá iniaraij tusarum anearum wekasatarum.</s>
     </seg>
     <seg type="verse" id="b.2PE.23.18">
      <s id="b.2PE.23.18.1">Tura ii Uuntri Jesukrístu iin Uwemtikkiartin ana nu, Yamái nékarmena Nú nankaamas nekaatarum.</s>
      <s id="b.2PE.23.18.2">Tura Enentáimin Nú nankaamas tariarum wetarum.</s>
      <s id="b.2PE.23.18.3">Yamaisha tura tuke, ii Uuntri Jesukristu Náarin uunt Awájsartí.</s>
      <s id="b.2PE.23.18.4">Nu Atí.</s>
     </seg>
    </div>
   </div>
   <div type="book" id="b.1JO">
    <div type="chapter" id="b.1JO.11">
     <seg type="verse" id="b.1JO.11.1">
      <s id="b.1JO.11.1.1">Ashí nankamamia Nú yaunchu Yusa Uchiri tuke pujuuyayi.</s>
      <s id="b.1JO.11.1.2">Nusha iisha anturkaitji.</s>
      <s id="b.1JO.11.1.3">Nekas ii jiijiai Wáinkiaitji.</s>
      <s id="b.1JO.11.1.4">Wáinkiarsha ii uwejéjaisha antinkiuitji.</s>
      <s id="b.1JO.11.1.5">Niisha Yúsan ti paant awajeak~u, Chícham Tíminiaiti.</s>
      <s id="b.1JO.11.1.6">Tura tuke iwiaaku átinia nérennuiti.</s>
      <s id="b.1JO.11.1.7">Nuna aateajrume.</s>
     </seg>
     <seg type="verse" id="b.1JO.11.2">
      <s id="b.1JO.11.2.1">Iwiaaku átinia nérenniusha paant nekanamiayi, nusha Jesukrístuiti.</s>
      <s id="b.1JO.11.2.2">Iisha Nii Wáinkia asar nu étsereaji.</s>
      <s id="b.1JO.11.2.3">Tura tuke iwiaaku átinia nérenniuri asa tuke Yus Apajai pujuyayi.</s>
      <s id="b.1JO.11.2.4">Tura yamaikia iini paant ajatramsakrin atumniasha ujaajrume.</s>
     </seg>
     <seg type="verse" id="b.1JO.11.3">
      <s id="b.1JO.11.3.1">Ii Yus Apajaisha ni Uchiri Jesukrístujaisha tsaninkiar nekas Chikichík ajaji.</s>
      <s id="b.1JO.11.3.2">Tura atumsha Núnisrumek iijiai Chikichík ajasuk tusar Wáinkiamajnia nuna anturkamajnia nunasha ujaajrume.</s>
     </seg>
     <seg type="verse" id="b.1JO.11.4">
      <s id="b.1JO.11.4.1">Ti shiir warastarum tusan juna aatjarme.</s>
     </seg>
     <seg type="verse" id="b.1JO.11.5">
      <s id="b.1JO.11.5.1">Yus Imiá Tsáapnin asamtai kiritin Niinkia penké atsawai.</s>
      <s id="b.1JO.11.5.2">Nu chichaman Jesukrístu iin unuitiamprakrin nuna atumniasha ujaajrume.</s>
     </seg>
     <seg type="verse" id="b.1JO.11.6">
      <s id="b.1JO.11.6.1">"Niijiai tsaninkia pujaji" Táyatar kiritniunam pujustinia aintsar tunaanum pujakrikia Wáitraji tura nekas pénker ana nu Túratsji.</s>
     </seg>
     <seg type="verse" id="b.1JO.11.7">
      <s id="b.1JO.11.7.1">Yuska tuke Tsáapninium pujuwiti.</s>
      <s id="b.1JO.11.7.2">Iisha Núnisrik tuke Tsáapninium pujakrikia Nuámtak nawamnaikiar pujuiniaji.</s>
      <s id="b.1JO.11.7.3">Túrakrin Yus ni Uchiri Jesukrístu numpéjai Ashí ii tunaari japirtamji.</s>
     </seg>
     <seg type="verse" id="b.1JO.11.8">
      <s id="b.1JO.11.8.1">"Wi tunaan Túrichuitjai" Tákurkia ímia iik ananmamaji.</s>
      <s id="b.1JO.11.8.2">Nekas ana nu nékatsji.</s>
     </seg>
     <seg type="verse" id="b.1JO.11.9">
      <s id="b.1JO.11.9.1">Antsu ii Tunáari Yus paant ujakrinkia Yuska tsankurtamprattaji.</s>
      <s id="b.1JO.11.9.2">Tura ii tunaarin Asakátramprattaji.</s>
      <s id="b.1JO.11.9.3">Yuska ti penker asa Nii tana nuna Tímiatrusan umikmin asa Túrattawai.</s>
     </seg>
     <seg type="verse" id="b.1JO.11.10">
      <s id="b.1JO.11.10.1">Kame "Tunaan Túrichuitjai" Tákurkia nujai "Yus Wáitriniaiti" taji.</s>
      <s id="b.1JO.11.10.2">Ni chichamesha ii Enentáin pujurtamtsuji.</s>
     </seg>
    </div>
    <div type="chapter" id="b.1JO.12">
     <seg type="verse" id="b.1JO.12.1">
      <s id="b.1JO.12.1.1">Yus-shuartiram, tunaanum iniaarairum tusan ju Papí aateajrume.</s>
      <s id="b.1JO.12.1.2">Túrasha Yus-shuar Tunáa Túramtainkia Apa Yusan ii áujturmau awai.</s>
      <s id="b.1JO.12.1.3">Nuka Jesukrístuiti.</s>
      <s id="b.1JO.12.1.4">Niisha ti penkeraiti.</s>
      <s id="b.1JO.12.1.5">Niisha Yúsan áujturmakui Yusjai ataksha iwiaarar pujustatji.</s>
     </seg>
     <seg type="verse" id="b.1JO.12.2">
      <s id="b.1JO.12.2.1">Jesukrístu ii tunaarin Asakártaj tusa jarutramkamiaji.</s>
      <s id="b.1JO.12.2.2">Túrasha aya iiniunkechu antsu Ashí shuara tunaarin Asakártaj tusa jarukmiayi.</s>
     </seg>
     <seg type="verse" id="b.1JO.12.3">
      <s id="b.1JO.12.3.1">Yus tana nu umirkurkia nuikia Yus nekas nékaitji.</s>
     </seg>
     <seg type="verse" id="b.1JO.12.4">
      <s id="b.1JO.12.4.1">Tura shuar "Yúsan nékaitjai" tayat Yus tana nuna umirchakka Wáitrawai.</s>
      <s id="b.1JO.12.4.2">Nekasa nuka ni Enentáin atsawai.</s>
     </seg>
     <seg type="verse" id="b.1JO.12.5">
      <s id="b.1JO.12.5.1">Antsu shuar Yus tana nuna umireakka Yúsan ti shiir aneawai.</s>
      <s id="b.1JO.12.5.2">Túrakur Niijiai tsaninkiar pujamu nékaji.</s>
     </seg>
     <seg type="verse" id="b.1JO.12.6">
      <s id="b.1JO.12.6.1">"Yusjai tsaninkia wekaajai" tana Nú shuar Jesukrístu wekasamia Núnisan wekasatniuiti.</s>
     </seg>
     <seg type="verse" id="b.1JO.12.7">
      <s id="b.1JO.12.7.1">Yatsuru, yamaram akupkamun aattsujrume.</s>
      <s id="b.1JO.12.7.2">Ayatik Yámankamtaiknumia antukmiarum nunak Tájarme.</s>
      <s id="b.1JO.12.7.3">Ashí atumin jintintiamu yaunchu akupkamuiti.</s>
     </seg>
     <seg type="verse" id="b.1JO.12.8">
      <s id="b.1JO.12.8.1">Túmaitiat nekas yamarma aitkiasnak aateajrume.</s>
      <s id="b.1JO.12.8.2">Nu akupkamun Kristusha nekas iniakmasmai.</s>
      <s id="b.1JO.12.8.3">Atumiincha nu akupkamu nekas paant awajsamuiti.</s>
      <s id="b.1JO.12.8.4">Nujai kiritin menkaatemka asamtai tura nekas tsaapninkia paant tsaapnirtasa pujakui nu akupkamun Ataksháa aateajrume.</s>
     </seg>
     <seg type="verse" id="b.1JO.12.9">
      <s id="b.1JO.12.9.1">Shuar "Tsáapninium pujajai" Táyat Chíkich Yus-shuaran nakitiakka tuke kiritniunam wekaawai.</s>
     </seg>
     <seg type="verse" id="b.1JO.12.10">
      <s id="b.1JO.12.10.1">Yus-shuaran aneana nu nekas Tsáapninium pujawai.</s>
      <s id="b.1JO.12.10.2">Niisha iniaatsuk chikichnasha tunaanum ajuarchamniaiti.</s>
     </seg>
     <seg type="verse" id="b.1JO.12.11">
      <s id="b.1JO.12.11.1">Tura shuar Chíkich Yus-shuaran nakitiakka kiritniunam tuke wekaawai.</s>
      <s id="b.1JO.12.11.2">Tura kiritniunam iimiu asa itiuraani wea nuna nékatsui.</s>
     </seg>
     <seg type="verse" id="b.1JO.12.12">
      <s id="b.1JO.12.12.1">Uchitirmincha, Jesukrístu jakamujai Atumí tunaari tsankurnaru asakrumin juna aateajrume.</s>
     </seg>
     <seg type="verse" id="b.1JO.12.13">
      <s id="b.1JO.12.13.1">Uuntirmincha Yámankamtaiknumia tuke pujuuya nu Nekáa asakrumin juna aateajrume.</s>
      <s id="b.1JO.12.13.2">Uunmarutirmincha uunt iwianch nupetka asakrumin juna aateajrume.</s>
      <s id="b.1JO.12.13.3">Uchitirmincha, Yus Apa Nekáa asakrumin aateajrume.</s>
     </seg>
     <seg type="verse" id="b.1JO.12.14">
      <s id="b.1JO.12.14.1">Uuntirmincha Yámankamtaiknumia tuke pujuuya nu Nekáa asakrumin juna aatjarme.</s>
      <s id="b.1JO.12.14.2">Uunmarutirmincha Atumí Enentáijiai Yus-Chicham umirkarum kakaram asarum íwianch nupetka asakrumin juna aatjarme.</s>
     </seg>
     <seg type="verse" id="b.1JO.12.17">
      <s id="b.1JO.12.17.1">Aya aentsnumia ana nu yakiyanchuiti.</s>
      <s id="b.1JO.12.17.2">Apa Yus Súsachuiti. ṡWarimpiait nu?</s>
      <s id="b.1JO.12.17.3">Júiti: ame ayashim wakerana nusha, ame iisam takustaj Támena nusha, tura nankaamantu ajastin.</s>
      <s id="b.1JO.12.17.4">Nuka ju nunkanmaya ainiawai.</s>
      <s id="b.1JO.12.17.5">Shuar aya nunak wakerak Yúsnaka aneatsui.</s>
      <s id="b.1JO.12.17.6">Kame ju nunkasha amuukattawai.</s>
      <s id="b.1JO.12.17.7">Ashí nu wakeruktincha ti nekas amuukattawai.</s>
      <s id="b.1JO.12.17.8">Túrasha shuar Yusa wakeramurin Umíana nu tuke iwiaaku pujustatui Yusjai.</s>
      <s id="b.1JO.12.17.9">Nu asamtai atumsha ju nunkanam ana nu pachikiairap.</s>
      <s id="b.1JO.12.17.10">Tura aya Juyá ana nu aya Tákustin Enentáimsáip.</s>
     </seg>
     <seg type="verse" id="b.1JO.12.18">
      <s id="b.1JO.12.18.1">Uchirú, amuukatin tsawant jeatemayi.</s>
      <s id="b.1JO.12.18.2">Atumsha Kristu nemasri Tátin antukuitrume.</s>
      <s id="b.1JO.12.18.3">Yamaikia Untsurí Kristu nemasri wantinkiarmatai amuukatin tsawant jeatemayi.</s>
     </seg>
     <seg type="verse" id="b.1JO.12.19">
      <s id="b.1JO.12.19.1">Nusha ii weeak ármayi.</s>
      <s id="b.1JO.12.19.2">Túmaitiat nekas Yus-shuar ácharmayi.</s>
      <s id="b.1JO.12.19.3">Nekas Yus-shuar ainiakka tuke iijiai irunar pujuaraayi.</s>
      <s id="b.1JO.12.19.4">Tura Jíinkiarmatai nekas Yus-shuarcha ainia nu paant nekanamniaiti.</s>
     </seg>
     <seg type="verse" id="b.1JO.12.20">
      <s id="b.1JO.12.20.1">Antsu atumniaka Yusa Shiir Wakanin Kristu suramsamtai Ashí paant nékarme.</s>
     </seg>
     <seg type="verse" id="b.1JO.12.21">
      <s id="b.1JO.12.21.1">Nékachuitrume tu Enentáimkiun aattsujrume.</s>
      <s id="b.1JO.12.21.2">Antsu nekas chicham ana nu neka asakrumin paant aatjarme.</s>
      <s id="b.1JO.12.21.3">Wáit-chichamsha nekas-chichamsha penké nushaachuk ainia.</s>
     </seg>
     <seg type="verse" id="b.1JO.12.22">
      <s id="b.1JO.12.22.1">Wáitrin Júiti: Jesusan "Yus anaikiamuka Krístuchuiti" tana Núiti.</s>
      <s id="b.1JO.12.22.2">Núiti nekas Kristu nemasri.</s>
      <s id="b.1JO.12.22.3">Yus Apancha ni Uchirincha nakitia asa Kristu nemasrinti.</s>
     </seg>
     <seg type="verse" id="b.1JO.12.23">
      <s id="b.1JO.12.23.1">Yusa Uchirin nakitiainia nu Yus Apajaisha tsanin pujatsui.</s>
      <s id="b.1JO.12.23.2">Tura Yusa Uchirin shiir awajea nu, Yus Apajaisha tsanin pujawai.</s>
     </seg>
     <seg type="verse" id="b.1JO.12.24">
      <s id="b.1JO.12.24.1">Yámankamtaiknumia antukmiarum nu Atumí Enentáin pujurtamsati.</s>
      <s id="b.1JO.12.24.2">Nu Túrakrum atumsha Yusa Uchirijiaisha Yus Apajaisha tuke tsaninkrum pujustatrume.</s>
     </seg>
     <seg type="verse" id="b.1JO.12.25">
      <s id="b.1JO.12.25.1">Jesukrístusha Niijiai tuke iwiaaku pujustinian tsankatramkaitji.</s>
     </seg>
     <seg type="verse" id="b.1JO.12.26">
      <s id="b.1JO.12.26.1">Anankartin írunkui juna aatjarme.</s>
     </seg>
     <seg type="verse" id="b.1JO.12.27">
      <s id="b.1JO.12.27.1">Atumniasha Jesukrístu Yusa Shiir Wakanin suramsakrumin, nu Wakan tuke pujurtamkurmin shuar jintintramatin atsumatsrume.</s>
      <s id="b.1JO.12.27.2">Antsu Yusa Wakani Ashí jintintramprume.</s>
      <s id="b.1JO.12.27.3">Ni jintintrammasha Imiá nekas asa Wáitchaiti.</s>
      <s id="b.1JO.12.27.4">Tuma asamtai Nii jintintramna aintsarum Krístujai tuke tsaninkrum pujustarum.</s>
     </seg>
     <seg type="verse" id="b.1JO.12.28">
      <s id="b.1JO.12.28.1">Yamaikia, uchiru, Krístujai tuke tsaninkrum wekasatarum.</s>
      <s id="b.1JO.12.28.2">Nu Túrakrikia Nii Támatai natsamtsuk ti shiir inkiunaiktatji.</s>
     </seg>
     <seg type="verse" id="b.1JO.12.29">
      <s id="b.1JO.12.29.1">Atumsha Jesukrístu ti penkera nu nékarme.</s>
      <s id="b.1JO.12.29.2">Núnisan Ashí shuar pénkeran Túruinia nuka Yusa uchiri ainiawai.</s>
      <s id="b.1JO.12.29.3">Nusha nekaatarum.</s>
     </seg>
    </div>
    <div type="chapter" id="b.1JO.13">
     <seg type="verse" id="b.1JO.13.1">
      <s id="b.1JO.13.1.1">Maa, shiir Enentáimpratarum.</s>
      <s id="b.1JO.13.1.2">Yus Apa ti anenma asa "winia uchir" tu anaitiamkaitji.</s>
      <s id="b.1JO.13.1.3">Kame nekas ni uchirintji.</s>
      <s id="b.1JO.13.1.4">Tuma asakrin Jú nunkanmaya Yús-shuarcha nekarmainiatsji.</s>
      <s id="b.1JO.13.1.5">Kame Yusnasha nékainiatsui.</s>
     </seg>
     <seg type="verse" id="b.1JO.13.2">
      <s id="b.1JO.13.2.1">Aneamu yatsurtirmea, juna Tájarme: nekas Yusa uchiri ajasuitji.</s>
      <s id="b.1JO.13.2.2">Kame ukunam urukuk átaj~i nusha nékatsji.</s>
      <s id="b.1JO.13.2.3">Túrasha ju paant nékaji: Jesukrístu Támatai imia Nii paant Wáinkiar Niijiai métek ajastatji.</s>
     </seg>
     <seg type="verse" id="b.1JO.13.3">
      <s id="b.1JO.13.3.1">Tura shuar shiir Enentáijiai nuna Nákakka imia ninki shiir awajmamui Jesukrístujai métek shiir atajai tusa.</s>
     </seg>
     <seg type="verse" id="b.1JO.13.4">
      <s id="b.1JO.13.4.1">Shuar Tunáa Túrakka Yus akupkamu umirkachuiti.</s>
      <s id="b.1JO.13.4.2">Kame Núiti tunaaka Yus akupkamu umirkashtin.</s>
     </seg>
     <seg type="verse" id="b.1JO.13.5">
      <s id="b.1JO.13.5.1">Jesukrístu ii tunaari Asakártaj tusa ju nunkanam Támia nu nékarme.</s>
      <s id="b.1JO.13.5.2">Tura Ninkia tunaan Túrichuyayi.</s>
     </seg>
     <seg type="verse" id="b.1JO.13.6">
      <s id="b.1JO.13.6.1">Tuma asamtai shuar Niijiai tsanin Wekáa nuka tunaanum wekaatsui.</s>
      <s id="b.1JO.13.6.2">Antsu shuar tunaanum wekaakka nu shuar Krístun Wáinchaiti, Núnisan nékachuiti.</s>
     </seg>
     <seg type="verse" id="b.1JO.13.7">
      <s id="b.1JO.13.7.1">Uchiru, shuar anankramawairap.</s>
      <s id="b.1JO.13.7.2">Pénker Túrinkia Kristu ti penker asamtai niisha pénkeraiti.</s>
     </seg>
     <seg type="verse" id="b.1JO.13.8">
      <s id="b.1JO.13.8.1">Antsu shuar tunaanum wekaana nu iwianchnaiti íwianch tuke tunaan Túrin asamtai.</s>
      <s id="b.1JO.13.8.2">Yusa Uchiri ju nunkanam Táwiti Ashí íwianch Túramun emesrataj tusa.</s>
     </seg>
     <seg type="verse" id="b.1JO.13.9">
      <s id="b.1JO.13.9.1">Shuar nekas Yusjai akiinia nu tunaanum wekaatsui.</s>
      <s id="b.1JO.13.9.2">Yusa uchiri asa Yusa iwiaakmarijiai wekaawai.</s>
      <s id="b.1JO.13.9.3">Tuma asa tunaanum tuke wekaatsui.</s>
     </seg>
     <seg type="verse" id="b.1JO.13.10">
      <s id="b.1JO.13.10.1">Shuar pénker Túratsna nuka tura Yus-shuaran kajera nuka Yus-shuarchaiti.</s>
      <s id="b.1JO.13.10.2">Nujai Yusa uchiri ainia nusha tura iwianchi uchiri ainia nusha paant nekaamniaiti.</s>
     </seg>
     <seg type="verse" id="b.1JO.13.11">
      <s id="b.1JO.13.11.1">Atumsha Yámankamtaikniumia chicham antukmiarum nu Júiti: mai anenai ajartin.</s>
     </seg>
     <seg type="verse" id="b.1JO.13.12">
      <s id="b.1JO.13.12.1">Iisha Kaínkia aanin áchatniuitji.</s>
      <s id="b.1JO.13.12.2">Iwianch-shuar asa ni yachin Máamiayi.</s>
      <s id="b.1JO.13.12.3">Tura ṡurukamtai maamia?</s>
      <s id="b.1JO.13.12.4">Enentaimprata.</s>
      <s id="b.1JO.13.12.5">Nii yajauch asa tura ni yachi pénker asamtai Máamiayi.</s>
     </seg>
     <seg type="verse" id="b.1JO.13.13">
      <s id="b.1JO.13.13.1">Yatsurtiram, ju nunkanmaya shuar nakitramainiakui ti Enentáimsairap.</s>
     </seg>
     <seg type="verse" id="b.1JO.13.14">
      <s id="b.1JO.13.14.1">Iikia Jákatniunmaya uwempra asar~i nekas iwiaaku pujaji.</s>
      <s id="b.1JO.13.14.2">Túmakur Yus-shuar ainia nu aneaji.</s>
      <s id="b.1JO.13.14.3">Nujai yamaram iwiaakma takakjinia nu Imiá Páantaiti.</s>
      <s id="b.1JO.13.14.4">Shuar Yus-shuaran aneachkunka tuke Jákatniunam wekaawai.</s>
     </seg>
     <seg type="verse" id="b.1JO.13.15">
      <s id="b.1JO.13.15.1">Shuar Yus-shuaran nakitiakka mankartinia Núnisaiti.</s>
      <s id="b.1JO.13.15.2">Tura mankartinkia tuke amuicha iwiaakmanum pujuiniatsui.</s>
      <s id="b.1JO.13.15.3">Nuka nékaji.</s>
     </seg>
     <seg type="verse" id="b.1JO.13.16">
      <s id="b.1JO.13.16.1">Jesukrístu iin jarutramka asakrin nujai nekas iin anenmaj nu nékaji.</s>
      <s id="b.1JO.13.16.2">Iisha Núnisrik Yus-shuar ainia nu ti aneakur ni yaintai tusar jarukmin átiniaitji.</s>
     </seg>
     <seg type="verse" id="b.1JO.13.17">
      <s id="b.1JO.13.17.1">Túrasha shuar Chíkich Yus-shuar atsumana nuna takakiat waitnentachkunka nekas ni Enentáijiai Yúsan aneawash.</s>
     </seg>
     <seg type="verse" id="b.1JO.13.18">
      <s id="b.1JO.13.18.1">Uchiru, aya Chíchamjain anenain áchatniuitji antsu nekas aneniakur pénker Túrar Yáiniaiktiniaitji.</s>
     </seg>
     <seg type="verse" id="b.1JO.13.19">
      <s id="b.1JO.13.19.1">Jujai ii Yúsai sapijmiatsuk jeatniusha tura nekas Yus-shuaraitji nu nekaatniusha nekapmampramniaitji.</s>
     </seg>
     <seg type="verse" id="b.1JO.13.20">
      <s id="b.1JO.13.20.1">Ii Enentái yajauch Túramun Enentáimtikramkurnisha Yus iijiai nankaamas Ashí mash nékatsuk.</s>
     </seg>
     <seg type="verse" id="b.1JO.13.21">
      <s id="b.1JO.13.21.1">Tura, aneamu yatsurtiram, ii Enentái yajauch Túramun Enentáimtikramchakrinkia Yúsai sapijmiatsuk jeamniaitji.</s>
     </seg>
     <seg type="verse" id="b.1JO.13.22">
      <s id="b.1JO.13.22.1">Tura ni wakeramu Túrakrikia tura ni chichamesha umiru asakrin Ashí ii seaj nuna suramsattaji.</s>
     </seg>
     <seg type="verse" id="b.1JO.13.23">
      <s id="b.1JO.13.23.1">Júiti Yus akupkamu: ni Uchiri Jesukrístu nekas Enentáimtustin tura Kristu timia aintsarik shuartisha mai anenai ajartin.</s>
     </seg>
     <seg type="verse" id="b.1JO.13.24">
      <s id="b.1JO.13.24.1">Shuar ni chichamen Umía nuka Yusjai tsanin wekaawai tura Yus niijiai tsanin wekaawai.</s>
      <s id="b.1JO.13.24.2">Mai chikichik ajasu ainiawai.</s>
      <s id="b.1JO.13.24.3">Tura Yusa Wakani ii Enentáin Pujá asamtai nujai Yus iijiai tsanin wekaana nu nékaji.</s>
     </seg>
    </div>
    <div type="chapter" id="b.1JO.14">
     <seg type="verse" id="b.1JO.14.1">
      <s id="b.1JO.14.1.1">Aneamu yatsuru, Untsurí shuar Wáitruiniak "wi Yúsnan etserniuitjai" tuiniawai.</s>
      <s id="b.1JO.14.1.2">Tuma asamtai Ashí shuar "wi Yusa Wakanin takakkun chichaajai" tuinia nu pénker nekaptsuk Enentáimtusairap.</s>
      <s id="b.1JO.14.1.3">Antsu iisrum nekas Yusa Wakanímpiashit tura Chíkich wakaniashit nu nekaatarum.</s>
     </seg>
     <seg type="verse" id="b.1JO.14.2">
      <s id="b.1JO.14.2.1">Jujai nekapsarum ya nekas Yusa Wakanin takaka nu nekaattarme: Shuar "Jesus Yusa Uchiri Krístuitiat nekas aents ajas ayashimkiamiayi" tana nu Yusa Wakanin nekas takakui.</s>
     </seg>
     <seg type="verse" id="b.1JO.14.3">
      <s id="b.1JO.14.3.1">Tura Jesusan tu Enentáimtatsna nuka Yusa Wakanin takaktsui antsu Kristu Nemasrí wakanin takakui.</s>
      <s id="b.1JO.14.3.2">Kame Kristu nemasri wakan Tátin tama ántichukaitrum.</s>
      <s id="b.1JO.14.3.3">Nu wakan yamaikia ju nunkanam Táwiti.</s>
     </seg>
     <seg type="verse" id="b.1JO.14.4">
      <s id="b.1JO.14.4.1">Uchiru, átumka Yusna asarum Yus Atumí Enentáin pujawai.</s>
      <s id="b.1JO.14.4.2">Tura ju nunkanmaya shuara Enentáin íwianch pujawai.</s>
      <s id="b.1JO.14.4.3">Atumiin pujana nuka niijiai nankaamas kakaram asamtai Wáitrin ainia nu nupetkaitrume.</s>
     </seg>
     <seg type="verse" id="b.1JO.14.5">
      <s id="b.1JO.14.5.1">Niisha ju nunkanmaya ásar aya ju nunkanmayan áujmatainiawai.</s>
      <s id="b.1JO.14.5.2">Túmainiakui ju nunkanmaya shuar ti penker anturainiawai.</s>
     </seg>
     <seg type="verse" id="b.1JO.14.6">
      <s id="b.1JO.14.6.1">Antsu iikia Yúsnaitji.</s>
      <s id="b.1JO.14.6.2">Tuma asakrin Yúsan nékainia nu anturtamainiaji.</s>
      <s id="b.1JO.14.6.3">Tura Yúsnachu ainia nu anturtamainiatsji.</s>
      <s id="b.1JO.14.6.4">Nujai nekas Wakanin takakusha tura Wáitrin wakanin takakusha nekaamniaiti.</s>
     </seg>
     <seg type="verse" id="b.1JO.14.7">
      <s id="b.1JO.14.7.1">Aneamu yatsuru, anenaitin Yúsnumia asamtai mai anenai ajartai.</s>
      <s id="b.1JO.14.7.2">Shuar anenkratniua nuka Yusa uchiri asa Yúsnancha nékawai.</s>
     </seg>
     <seg type="verse" id="b.1JO.14.8">
      <s id="b.1JO.14.8.1">Shuar anenkratcha nuka Yúsnanka nékatsui.</s>
      <s id="b.1JO.14.8.2">Kame Yuska tuke anenkratniuiti.</s>
     </seg>
     <seg type="verse" id="b.1JO.14.9">
      <s id="b.1JO.14.9.1">Tuma asa ni Uchiri chikichkiniak ju nunkanam akupturmakmiaji.</s>
      <s id="b.1JO.14.9.2">Iisha ni Túrunamujai nekas iwiaaku pujaji.</s>
      <s id="b.1JO.14.9.3">Nujai Yus iin Yáinmak ni anenkrattain paant iniakturmasmiaji.</s>
     </seg>
     <seg type="verse" id="b.1JO.14.10">
      <s id="b.1JO.14.10.1">Jujai nekas anenkrattainkia paant nekanamniaiti: ii Yus aneaj Núchaiti.</s>
      <s id="b.1JO.14.10.2">Antsu ii ti Tunáa árinin Nii aneachmaitiatan Yuska ti anenma asa ni Uchirin ii tunaarin Asakárat tusa akupturmakmiaj nujai nekas nekanamnaiti.</s>
     </seg>
     <seg type="verse" id="b.1JO.14.11">
      <s id="b.1JO.14.11.1">Aneamu yatsuru, Yus Núnis anenma asakrin iisha Núnisrik mai anenai ajartai.</s>
     </seg>
     <seg type="verse" id="b.1JO.14.12">
      <s id="b.1JO.14.12.1">Chikichkisha Yúsan Wáinkiachuiti.</s>
      <s id="b.1JO.14.12.2">Túmaitiat mai anenai ajakrikia Yus ii Enentáin pujurtamkui Niijiai métek anenkratin ajaji.</s>
     </seg>
     <seg type="verse" id="b.1JO.14.13">
      <s id="b.1JO.14.13.1">Yus ni Wakanin suramsa asakrin Yus iijiai tsanin wekaana nusha tura ii Niijiai tsaninkia wekaajnia nusha, nujai nékaji.</s>
     </seg>
     <seg type="verse" id="b.1JO.14.14">
      <s id="b.1JO.14.14.1">Yus Apa ni Uchirin Ashí shuaran uwemtikrarat tusa ju nunkanam akupkamia nu Wáinkia asar~i étsereaji.</s>
     </seg>
     <seg type="verse" id="b.1JO.14.15">
      <s id="b.1JO.14.15.1">"Jesus Yusa Uchirinti" tana nu shuarjai Yus tsanin wekaawai tura niisha Yusjai tsanin wekaawai.</s>
      <s id="b.1JO.14.15.2">Mai chikichik ajasu ainiawai.</s>
     </seg>
     <seg type="verse" id="b.1JO.14.16">
      <s id="b.1JO.14.16.1">Yus iin anenmajnia nu ti nekas nékaji.</s>
      <s id="b.1JO.14.16.2">Yus tuke anenkratniuiti.</s>
      <s id="b.1JO.14.16.3">Tuma asamtai shuar anenkartakka Yusjai tsanin wekaawai tura Yussha niijiai tsanin wekaawai.</s>
      <s id="b.1JO.14.16.4">Mai chikichik ajasu ainiawai.</s>
     </seg>
     <seg type="verse" id="b.1JO.14.17">
      <s id="b.1JO.14.17.1">Núnisar ti penker anenkartin ajaji.</s>
      <s id="b.1JO.14.17.2">Túrar~i Súmamtikiatin tsawantai natsamtsuk wajastatji.</s>
      <s id="b.1JO.14.17.3">Kame ju nunkanam pujayatrik Jesukrístujai méteketji.</s>
     </seg>
     <seg type="verse" id="b.1JO.14.18">
      <s id="b.1JO.14.18.1">Nekas anenaiyamunam Sápij atsawai.</s>
      <s id="b.1JO.14.18.2">Antsu nekas anenaiyamunam Sápij menkaawai.</s>
      <s id="b.1JO.14.18.3">Aya Asutiátin akui sapijmiaktinaiti.</s>
      <s id="b.1JO.14.18.4">Tuma asamtai ántar sapijmiana nu nekas anenkratchaiti.</s>
     </seg>
     <seg type="verse" id="b.1JO.14.19">
      <s id="b.1JO.14.19.1">Yus emka iin anenma asakrin iisha Nii aneaji.</s>
     </seg>
     <seg type="verse" id="b.1JO.14.20">
      <s id="b.1JO.14.20.1">Tura shuar "wi Yúsan aneajai" Táyat Chíkich Yus-shuaran nakitiakka nuka Wáitriniaiti.</s>
      <s id="b.1JO.14.20.2">Kame Yus-shuaran tuke wainnia nuna aneachkunka ṡitiurak Yusan Wáinchasha aneat?</s>
     </seg>
     <seg type="verse" id="b.1JO.14.21">
      <s id="b.1JO.14.21.1">Yus incha juna turammiaji: Yúsan anea nu shuar Chíkich Yus-shuarnasha aneatniuiti.</s>
     </seg>
    </div>
    <div type="chapter" id="b.1JO.15">
     <seg type="verse" id="b.1JO.15.1">
      <s id="b.1JO.15.1.1">Ashí "Jesus Yusa Uchiri Krístuiti" tu Enentáimtana Nú shuar Yusa uchirinti.</s>
      <s id="b.1JO.15.1.2">Tura apari aneakrikia ni Uchirísha aneattaji.</s>
     </seg>
     <seg type="verse" id="b.1JO.15.2">
      <s id="b.1JO.15.2.1">Yus Apa aneakur tura Nii wakera nu umirkur Yusa uchirisha Ashí aneattaji.</s>
     </seg>
     <seg type="verse" id="b.1JO.15.4">
      <s id="b.1JO.15.4.1">Yus aneakur Nii tana nu umiktatji.</s>
      <s id="b.1JO.15.4.2">Ashí Yusa uchiriya nu Yúsan nekas Enentáimta asa, Ashí ju nunkanmaya írunna nuna Núpeteawai.</s>
      <s id="b.1JO.15.4.3">Nu asamtai Yus tana nu umirkatin itiurchatchaiti.</s>
     </seg>
     <seg type="verse" id="b.1JO.15.5">
      <s id="b.1JO.15.5.1">Aya "Jesus Yusa Uchirinti" tu Enentáimtana Nú shuar ju nunkanmaya ana nuna awakkamniaiti.</s>
     </seg>
     <seg type="verse" id="b.1JO.15.6">
      <s id="b.1JO.15.6.1">Jesukristu Jú nunkanam taa entsajai imiankui Yus nayaimpinmaya chichaak "Juka winia aneamu Uchiruiti" Tímiayi.</s>
      <s id="b.1JO.15.6.2">Tura Nuyá Jesus jakamtai ni numpé puarmiayi.</s>
      <s id="b.1JO.15.6.3">Entsajai imianin ni takatrin nankamamiayi Túrasha iin jarutramak ni takatrin amukmiayi ju nunkanam.</s>
      <s id="b.1JO.15.6.4">Chikichkinkia Túrutsuk mai metek Túra asamtai Yusa Uchiriya nu paant nekanamniaiti.</s>
      <s id="b.1JO.15.6.5">Yusa Wakanisha tuke nekas tiniua nu métek tawai.</s>
     </seg>
     <seg type="verse" id="b.1JO.15.8">
      <s id="b.1JO.15.8.1">Nu asamtai menaint "Yusa Uchirinti" Jesusan tuiniawai: Nayaimpiniam Yus Apa tura Jesukristu, Chícham aa nu, tura Yus Wakancha; nunkanmasha Yus Wakancha, entsasha tura numpasha.</s>
      <s id="b.1JO.15.8.2">Mash métekrak tuiniawai.</s>
     </seg>
     <seg type="verse" id="b.1JO.15.9">
      <s id="b.1JO.15.9.1">Aents étserainiakui ántureaji.</s>
      <s id="b.1JO.15.9.2">Nuna nankaamas Yus ni Uchirin tana nu nekas anturkatniuitji.</s>
     </seg>
     <seg type="verse" id="b.1JO.15.10">
      <s id="b.1JO.15.10.1">Yusa Uchirin Enentáimtana Nú shuar ni Enentáincha nékawai.</s>
      <s id="b.1JO.15.10.2">Antsu Yus ni Uchirin timian Enentáimtatsna Nú shuar Yúsan Enentáimtachu asa Yúsan "Wáitriniaiti" tawai.</s>
     </seg>
     <seg type="verse" id="b.1JO.15.11">
      <s id="b.1JO.15.11.1">Yus ni Uchirín timia Júiti: Tuke iwiaaku pujutai nérenniuiti tura nu iwiaakmancha iin suramsaitji.</s>
     </seg>
     <seg type="verse" id="b.1JO.15.12">
      <s id="b.1JO.15.12.1">Yusa Uchirijiai tsanin wekaana Nú shuar, nu iwiaakmajai iwiaaku pujuiniawai.</s>
      <s id="b.1JO.15.12.2">Tura Yusa Uchirijiai tsanin wekaatsna Nú shuar, nu iwiaaku átinnium pujatsui.</s>
     </seg>
     <seg type="verse" id="b.1JO.15.13">
      <s id="b.1JO.15.13.1">Yusa Uchiri nekas Enentáimtakrum tuke amuicha iwiaakmajai iwiaaku pujarme.</s>
      <s id="b.1JO.15.13.2">Nu nekaatarum tusan juna aatjarme.</s>
     </seg>
     <seg type="verse" id="b.1JO.15.15">
      <s id="b.1JO.15.15.1">Yus wakeramujai métek seakrinkia anturtamji.</s>
      <s id="b.1JO.15.15.2">Tura anturtamkurin ii seamaj nu nekas takusua nu Enentáimpramniaitji.</s>
      <s id="b.1JO.15.15.3">Nu neka asar Yus ti shiir Enentáimtaji.</s>
     </seg>
     <seg type="verse" id="b.1JO.15.16">
      <s id="b.1JO.15.16.1">Tunáa awai Jákatniunam Júana nu.</s>
      <s id="b.1JO.15.16.2">Shuar nu tunaan Túramtainkia Yus áujtustin ántraiti.</s>
      <s id="b.1JO.15.16.3">Tura shuar Chíkich tunaan Túrakuinkia nuka nekas Yus áujtustiniaiti.</s>
      <s id="b.1JO.15.16.4">Nekas Jákatniunam Júatsna Nú tunaan Túraitkiuinkia iwiaaku átinian Yus susattawai.</s>
     </seg>
     <seg type="verse" id="b.1JO.15.17">
      <s id="b.1JO.15.17.1">Ashí yajauch~i ana nuka tunaiti.</s>
      <s id="b.1JO.15.17.2">Tura Jákatniunam Júatsna Nú tunaasha awai.</s>
     </seg>
     <seg type="verse" id="b.1JO.15.18">
      <s id="b.1JO.15.18.1">Nekas Yusjai akiinia Nú shuar tunaanum tuke wekaatsui.</s>
      <s id="b.1JO.15.18.2">Antsu Yusa Uchiri niin ti penker wainkiui íwianch antinkiachminiaiti.</s>
     </seg>
     <seg type="verse" id="b.1JO.15.19">
      <s id="b.1JO.15.19.1">Iikia nekas Yúsnaitji tura Ashí ju nunkanmaya shuar iwianchnia ainiawai.</s>
     </seg>
     <seg type="verse" id="b.1JO.15.20">
      <s id="b.1JO.15.20.1">Yusa Uchiri ju nunkanam taa nekas-Yus aa nuna paant jintintramji.</s>
      <s id="b.1JO.15.20.2">Yusa Uchiri Jesukrístujai tsaninkia wekaakur nekas-Yusa nujaisha tsaninkiar wekaaji.</s>
      <s id="b.1JO.15.20.3">Nekas-Yus asa tuke iwiaaku átinia nuna nérenniuiti.</s>
     </seg>
     <seg type="verse" id="b.1JO.15.21">
      <s id="b.1JO.15.21.1">Uchirú, ántar-yus írunna Nuí pachiinkiairap.</s>
      <s id="b.1JO.15.21.2">Antsu nujai aneartarum.</s>
      <s id="b.1JO.15.21.3">Nuke Atí.</s>
     </seg>
    </div>
   </div>
   <div type="book" id="b.2JO">
    <div type="chapter" id="b.2JO.21">
     <seg type="verse" id="b.2JO.21.1">
      <s id="b.2JO.21.1.1">Wi Juan Yus-shuara uuntri asan ii umai Yus achikma nuna tura ni uchirincha ju papin aateajai.</s>
      <s id="b.2JO.21.1.2">Wisha nekasan atumin aneajrume.</s>
      <s id="b.2JO.21.1.3">Tura aya Wíkichu antsu Ashí Yus-shuar ainia nusha nekas chichaman nekaawaru ásar atumin anenmarme.</s>
     </seg>
     <seg type="verse" id="b.2JO.21.2">
      <s id="b.2JO.21.2.1">Nekas-chicham tuke amuutsuk ii Enentáin Pujá asamtai aneajrume.</s>
     </seg>
     <seg type="verse" id="b.2JO.21.3">
      <s id="b.2JO.21.3.1">Yus ii Aparisha tura ii Uuntri Jesukrístusha, Yus Apa Uchiri asa, atumin anenmak imiatkinchanum shiir pujustinian waitnentramak yainmakarti.</s>
      <s id="b.2JO.21.3.2">Nujai nekas-chicham nekaarum anenaittiarme.</s>
     </seg>
     <seg type="verse" id="b.2JO.21.4">
      <s id="b.2JO.21.4.1">Ame uchiram Yus Apa akupkamujai métek umiiniakui nuna nekaan ti shiir Enentáimprajai.</s>
      <s id="b.2JO.21.4.2">Nekas-chichaman umin ainiawai.</s>
     </seg>
     <seg type="verse" id="b.2JO.21.5">
      <s id="b.2JO.21.5.1">Yamaikia, umaru, Tájame: mai anenai ajartai.</s>
      <s id="b.2JO.21.5.2">Yamaram akupkamun aattsujme antsu Yámankamtaik antukmiaj nunak Tájame.</s>
     </seg>
     <seg type="verse" id="b.2JO.21.6">
      <s id="b.2JO.21.6.1">Nekas anenkartinia Nú shuar Yus akupkamun uminiaiti.</s>
      <s id="b.2JO.21.6.2">Tura Yus akupkamuka "anenkartin tuke atarum" tawai.</s>
      <s id="b.2JO.21.6.3">Nusha Yámankamtaiknumia antukuitrume.</s>
     </seg>
     <seg type="verse" id="b.2JO.21.7">
      <s id="b.2JO.21.7.1">Ju nunkanam anankartincha ti írunui.</s>
      <s id="b.2JO.21.7.2">Jesukrístu nekas aents ajas akiiniamia nuna Enentáimtuiniatsui.</s>
      <s id="b.2JO.21.7.3">Nu shuar anankartin ásar Kristu nemasri ainiawai.</s>
     </seg>
     <seg type="verse" id="b.2JO.21.8">
      <s id="b.2JO.21.8.1">Nu shuarjai aneartarum.</s>
      <s id="b.2JO.21.8.2">Yajauch shuar ántar yayakrumin Yus átum takasman métek akirmakchamniaiti.</s>
      <s id="b.2JO.21.8.3">Antsu aneara takasakrumin Yus métek akirmakarmi.</s>
     </seg>
     <seg type="verse" id="b.2JO.21.9">
      <s id="b.2JO.21.9.1">Ashí shuar Kristu Jintíamun iniais "nankaamas nékajai" tana nu, Yúsnachuiti.</s>
      <s id="b.2JO.21.9.2">Antsu Kristu Jintíamun Umíana nu shuar Yus Apajaisha tura ni Uchirijiaisha mai tsanin pujawai.</s>
     </seg>
     <seg type="verse" id="b.2JO.21.10">
      <s id="b.2JO.21.10.1">Shuar Kristu chichamen Jintíachu Atumí jeen írmástaj tusa jeakui Awayáwairap tura "shiir taume" tiirap.</s>
     </seg>
     <seg type="verse" id="b.2JO.21.11">
      <s id="b.2JO.21.11.1">Kame nu shuar "shiir taume" Tákumka nu shuar yajauch Jintíamu Jímiareame.</s>
     </seg>
     <seg type="verse" id="b.2JO.21.12">
      <s id="b.2JO.21.12.1">Ti nukap atumjai áujmatsatniun wakerajai.</s>
      <s id="b.2JO.21.12.2">Túrasha ju papinium mashi aatrashtatjarme.</s>
      <s id="b.2JO.21.12.3">Antsu imia wiki atumin iyakun Jeátjái.</s>
      <s id="b.2JO.21.12.4">Nuyá naka chichasar ti shiir warastatji.</s>
     </seg>
     <seg type="verse" id="b.2JO.21.13">
      <s id="b.2JO.21.13.1">Ame kaim Yus achikma nuna uchiri amikmaatmainiawai.</s>
      <s id="b.2JO.21.13.2">Nuke Atí.</s>
     </seg>
    </div>
   </div>
   <div type="book" id="b.3JO">
    <div type="chapter" id="b.3JO.31">
     <seg type="verse" id="b.3JO.31.1">
      <s id="b.3JO.31.1.1">Wi Juan Yus-shuara uuntri asan winia amikrun Kayun ju papin aateajai.</s>
      <s id="b.3JO.31.1.2">Wisha ti nekas aneajme.</s>
     </seg>
     <seg type="verse" id="b.3JO.31.2">
      <s id="b.3JO.31.2.1">Aneamu Yatsurú, Yusjai pénker wekaakum ame wakanim pénker pujana Núnisan ame ayashmisha pénker Atí tusan Yúsan áujtajme.</s>
     </seg>
     <seg type="verse" id="b.3JO.31.3">
      <s id="b.3JO.31.3.1">Ame nekas chicham umirman shuar jui taar ujatkarmayi.</s>
      <s id="b.3JO.31.3.2">Tura nuna antukan ti warasmajai.</s>
     </seg>
     <seg type="verse" id="b.3JO.31.4">
      <s id="b.3JO.31.4.1">Yus-shuar nekas chichaman umiiniakui Imiá shiir Enentáimtuiniajai.</s>
     </seg>
     <seg type="verse" id="b.3JO.31.5">
      <s id="b.3JO.31.5.1">Aneamu Yatsurú, Chíkich Yus-shuar ti penker yayame.</s>
      <s id="b.3JO.31.5.2">Kame yajaya yujainia nusha nekas yayame.</s>
      <s id="b.3JO.31.5.3">Nu pénkeraiti.</s>
     </seg>
     <seg type="verse" id="b.3JO.31.6">
      <s id="b.3JO.31.6.1">Nu shuar ame nekas anenamun jui taar Yus-shuar iruntramunam etserkarai.</s>
      <s id="b.3JO.31.6.2">Ataksha irauwenakui atsumainiana nu Súsam shiir akupkarta.</s>
      <s id="b.3JO.31.6.3">Pénker Wáinkiumka Yus shiir Enentáimtikrattame.</s>
     </seg>
     <seg type="verse" id="b.3JO.31.7">
      <s id="b.3JO.31.7.1">Nu shuar Jesukrístun takarsatai tusar wekainiawai.</s>
      <s id="b.3JO.31.7.2">Túrawar Yus-shuarcha ainia nuna Kuítrijiai Yurumátniun nakitrarmatai</s>
     </seg>
     <seg type="verse" id="b.3JO.31.8">
      <s id="b.3JO.31.8.1">ii Yus-shuartikia nii atsumainia nu ajamsatniuitji.</s>
      <s id="b.3JO.31.8.2">Nekas chichaman etserainia nu, yainkiartai tusar Túratniuitji.</s>
     </seg>
     <seg type="verse" id="b.3JO.31.9">
      <s id="b.3JO.31.9.1">Ashí Yus-shuar árumna nuna papin akuptukmajrume.</s>
      <s id="b.3JO.31.9.2">Kame nékajai, Tiútrepes nankaamantu Enentáimtumak ii Tájinia nuna umiktinian nakitiawai.</s>
     </seg>
     <seg type="verse" id="b.3JO.31.10">
      <s id="b.3JO.31.10.1">Nu asamtai nui jean ni yajauch Túramun etsertuktatjai.</s>
      <s id="b.3JO.31.10.2">Nii ántar ti áujmatuk tsanumprutmaji.</s>
      <s id="b.3JO.31.10.3">Tura nu arantcha Yúsnan takainia nu irainiakui Awayáiniatsui.</s>
      <s id="b.3JO.31.10.4">Tura Chíkich Awayátaj Tákuisha suritiawai.</s>
      <s id="b.3JO.31.10.5">Tura Nuyá Yus-shuarjai iruntratniun surimiawai.</s>
     </seg>
     <seg type="verse" id="b.3JO.31.11">
      <s id="b.3JO.31.11.1">Aneamu Yatsurú, nu yajauch Túramu jumamkiirap antsu pénker Túratarum.</s>
      <s id="b.3JO.31.11.2">Pénker Túrinia nuka Yúsnaiti.</s>
      <s id="b.3JO.31.11.3">Antsu Tunáa Túrinia nuka Yúsan nékachuiti.</s>
     </seg>
     <seg type="verse" id="b.3JO.31.12">
      <s id="b.3JO.31.12.1">Imiá nekas pénker shuar asamtai Ashí shuar Timitriun pénker áujmatainiawai.</s>
      <s id="b.3JO.31.12.2">Iisha Núnisrik pénker Shuáraiti Tákurin nekas Tájinia nusha nékarme.</s>
     </seg>
     <seg type="verse" id="b.3JO.31.13">
      <s id="b.3JO.31.13.1">Wi ti nukap Títinian wakerajme.</s>
      <s id="b.3JO.31.13.2">Túrasha ju papinium mashi aatrashtatjame</s>
     </seg>
     <seg type="verse" id="b.3JO.31.14">
      <s id="b.3JO.31.14.1">Wárik iitin asan.</s>
      <s id="b.3JO.31.14.2">Nui jean chichasmi.</s>
      <s id="b.3JO.31.14.3">Shiir Pujustá.</s>
      <s id="b.3JO.31.14.4">Juyá amikrum amikmaatmainiawai.</s>
      <s id="b.3JO.31.14.5">Ii amikrisha chikichik chikichik amikmaatruata.</s>
     </seg>
     <seg type="verse" id="b.3JO.31.15"></seg>
    </div>
   </div>
   <div type="book" id="b.JUD">
    <div type="chapter" id="b.JUD.1">
     <seg type="verse" id="b.JUD.1.1">
      <s id="b.JUD.1.1.1">Wi Jútas Jakupu yachintjai.</s>
      <s id="b.JUD.1.1.2">Jesukrístu takarin asan Ashí Yus Apa ni shuari átinian achikma ainia nuna ju papin aateajai.</s>
      <s id="b.JUD.1.1.3">Jesukrístujai tsaninkiaru ásarmatai Yus niin wainiainiawai niijiai kanakchatniun.</s>
     </seg>
     <seg type="verse" id="b.JUD.1.2">
      <s id="b.JUD.1.2.1">Yus ti waitnentramak imiatkinchanum tuke shiir pujustinian yainmakarti.</s>
      <s id="b.JUD.1.2.2">Ti anenma asa Túrati.</s>
     </seg>
     <seg type="verse" id="b.JUD.1.4">
      <s id="b.JUD.1.4.1">Aneamu Yatsurú, iikia mai metek Yus-shuar asar ju uwempratin chichaman aatratniun wakerukjarme.</s>
      <s id="b.JUD.1.4.2">Túrasha ti yajauch shuar anankramawar Atumíin pachiinkiarmai.</s>
      <s id="b.JUD.1.4.3">Niisha "Yus ti anenkartin asamtai Páchitsuk Tunáa Túramniaitji" tuiniawai.</s>
      <s id="b.JUD.1.4.4">Nu arantcha Yus iin Akuptamniuncha tura ii Uuntri Jesukrístuncha nakitin ainiawai.</s>
      <s id="b.JUD.1.4.5">Nu asamtai nu shuaran "yaunchu sumamawaruiti" Tímiayi Yus.</s>
      <s id="b.JUD.1.4.6">Tuma asamtai Tájarme "Tuke Yus-Chicham Yapajiáshtinian Ashí Yus-shuar akasmatkarat tusar susamuiti.</s>
      <s id="b.JUD.1.4.7">Wátsek, kakaram ajastarum" Tájarme.</s>
     </seg>
     <seg type="verse" id="b.JUD.1.5">
      <s id="b.JUD.1.5.1">Yaunchu Uunt Yus Israer-shuaran Túramia nu nékarme.</s>
      <s id="b.JUD.1.5.2">Nuna atak Enentáimtikratjarme.</s>
      <s id="b.JUD.1.5.3">Ejiptu nunkanmaya Júkiar Niin umirkacharua nuna Máawarmiayi.</s>
     </seg>
     <seg type="verse" id="b.JUD.1.6">
      <s id="b.JUD.1.6.1">Nayaimpinmaya suntarsha ni pujutairin ajapa ikiukiar Yus susamun umitsuk iniaisarmiayi.</s>
      <s id="b.JUD.1.6.2">Túrawarmatai Yus kiritniunam jirujai tuke Jinkiá sepunam apujas pujurainiawai.</s>
      <s id="b.JUD.1.6.3">Tura Uunt Tsawant jeamtai Súmamtikiawartatui.</s>
     </seg>
     <seg type="verse" id="b.JUD.1.7">
      <s id="b.JUD.1.7.1">Núnisan Sutuma péprusha Kumura péprusha tura Tíjiuch péprusha aishmanjaisha nuwajaisha ti yajauch nuamtak tsanirmanainiakui ti tunaan penké Túrachmin ana nunasha Túrin ármiayi.</s>
      <s id="b.JUD.1.7.2">Túmainiakui Ashí shuar ashamkarat tusa Yus amuicha jinium Asutiáwarmiayi.</s>
     </seg>
     <seg type="verse" id="b.JUD.1.8">
      <s id="b.JUD.1.8.1">Ayu.</s>
      <s id="b.JUD.1.8.2">Atumíin yajauch shuar ainia nu, yaunchu Túrunamun Enentáimtsuk tuke yajauch Enentáimiainiak ni ayashin yajauch awajmamainiawai, Yusnasha nakitiainiawai, tura Ashí akupin ainia nunasha yajauch áujmatainiawai.</s>
     </seg>
     <seg type="verse" id="b.JUD.1.9">
      <s id="b.JUD.1.9.1">Antsu Mikiar, nayaimpinmaya suntara Kapitiántrintiat, iwianchjai Máaniak Muisaisa ayashin akasmatak "áaniumsha" tu chicharkachmiayi.</s>
      <s id="b.JUD.1.9.2">Antsu áyatik "Yus Iirmastí" Tímiayi.</s>
     </seg>
     <seg type="verse" id="b.JUD.1.10">
      <s id="b.JUD.1.10.1">Túrasha ju shuarka nékainiatsna nuna Nánkamsar yajauch chicharainiawai.</s>
      <s id="b.JUD.1.10.2">Tura nékainiana nuka Yawá ainis Enentáimtsuk áyatik nékainiawai.</s>
      <s id="b.JUD.1.10.3">Tura Nújaisha imia ninki yajauch emesmamainiawai.</s>
     </seg>
     <seg type="verse" id="b.JUD.1.11">
      <s id="b.JUD.1.11.1">Maa, Anearartí.</s>
      <s id="b.JUD.1.11.2">Kaín yajauchin Túramia Núnis tura ásar Jákartatui.</s>
      <s id="b.JUD.1.11.3">Tura Parama ainis Kuítian ti wakeruiniak imia ninki tunaanum tsankamakaru ainiawai.</s>
      <s id="b.JUD.1.11.4">Tura Kurea ainis Ashí akupniun nakitin ainiak kajinkiartatui.</s>
     </seg>
     <seg type="verse" id="b.JUD.1.12">
      <s id="b.JUD.1.12.1">Atum nuamtak anenaitiai-jisat Nájankurmin nu shuar chikichan Enentáimtutsuk Yusnasha ashamtsuk imia ninki Enentáimtumainiawai.</s>
      <s id="b.JUD.1.12.2">Penké ántar ainiak yumi kiar tee ajasua Núnin ainiawai.</s>
      <s id="b.JUD.1.12.3">Tura nase umpuim Yútutsuk nankamainiawai.</s>
      <s id="b.JUD.1.12.4">Arak nerektin nantutin nerechua aanin ainiawai.</s>
      <s id="b.JUD.1.12.5">Tuma ásar uwemu penké jaka aanin ainiawai.</s>
     </seg>
     <seg type="verse" id="b.JUD.1.13">
      <s id="b.JUD.1.13.1">Entsa nujankrak saurin ajekeawai.</s>
      <s id="b.JUD.1.13.2">Nu shuarsha Núnisar ni natsantrin natsamtsuk ajekenawai.</s>
      <s id="b.JUD.1.13.3">Tura yaa waakua aanin ainiawai.</s>
      <s id="b.JUD.1.13.4">Tuma ásar nekas kiritniunam tuke menkakatin ainiawai.</s>
     </seg>
     <seg type="verse" id="b.JUD.1.14">
      <s id="b.JUD.1.14.1">Atanka tirankiyayi Enuk.</s>
      <s id="b.JUD.1.14.2">Ti penker Yúsnan etserin asa juna Tímiayi "Uunt Yus ti Untsurí ni shuarijiai winittiawai.</s>
     </seg>
     <seg type="verse" id="b.JUD.1.15">
      <s id="b.JUD.1.15.1">Nuyá Ashí shuar Túrawarman nekaattawai.</s>
      <s id="b.JUD.1.15.2">Tura Ashí yajauch shuarnasha ti Tunáa Túrawarua nujai tura Yúsan yajauch áujmatsarua Nújaisha Súmamtikiawartatui" Tímiayi Enuk.</s>
     </seg>
     <seg type="verse" id="b.JUD.1.16">
      <s id="b.JUD.1.16.1">Nu shuarka pénkera nujai waratsuk "yajauchiiti" tuiniawai.</s>
      <s id="b.JUD.1.16.2">Aya ni Ayashí wakeramunak wakeruiniawai.</s>
      <s id="b.JUD.1.16.3">Nankaamantu Enentáimtumainiak chichainiawai.</s>
      <s id="b.JUD.1.16.4">Tura chikich shuaran shiir chicharainiaksha aya nii wakera nuna Túrutati tusa pénker chichainiawai.</s>
     </seg>
     <seg type="verse" id="b.JUD.1.17">
      <s id="b.JUD.1.17.1">Tura atumsha, aneamu Yatsurú, ii Uuntri Jesukrístu akatramuri Yáunchu "aneartarum" tiarmiania nusha Enentáimtustarum.</s>
     </seg>
     <seg type="verse" id="b.JUD.1.18">
      <s id="b.JUD.1.18.1">"Amúamu tsawant ishichik ajatesmatai shuar Yúsnan wishikrar nakitrartatui.</s>
      <s id="b.JUD.1.18.2">Tura ni yajauch wakeramuriniak Umíi pujuartatui" tiarmiayi.</s>
     </seg>
     <seg type="verse" id="b.JUD.1.19">
      <s id="b.JUD.1.19.1">Nu yajauch shuar Atumín akantamenawai.</s>
      <s id="b.JUD.1.19.2">Ju nunkanmayanak Páchiniak Yusa Wakanin takakainiatsui.</s>
     </seg>
     <seg type="verse" id="b.JUD.1.20">
      <s id="b.JUD.1.20.1">Tura átumka, aneamu Yatsurú, tuke Yus nekas Enentáimtusrum kakaram ajastarum.</s>
      <s id="b.JUD.1.20.2">Yusa Wakaní kakarmarijiai Ashí Yus seatarum.</s>
     </seg>
     <seg type="verse" id="b.JUD.1.21">
      <s id="b.JUD.1.21.1">Yus ti anenmakui nii wakera nu wakeruktarum atumsha.</s>
      <s id="b.JUD.1.21.2">Túrarum ni anenmamu shiir nekaattarme.</s>
      <s id="b.JUD.1.21.3">Tsawant winiawai, ii Uuntri Jesukrístu iin waitnentrama asa tuke shiir Niijiai pujustinian amastatji.</s>
      <s id="b.JUD.1.21.4">Nu tsawant Naká pujutarum.</s>
     </seg>
     <seg type="verse" id="b.JUD.1.22">
      <s id="b.JUD.1.22.1">Mai yapaji Ajá ainia nu naka Enentáimtikratarum.</s>
     </seg>
     <seg type="verse" id="b.JUD.1.23">
      <s id="b.JUD.1.23.1">Chíkich shuarsha jiniumia Júsatniua aitkiasrum uwemtikratarum.</s>
      <s id="b.JUD.1.23.2">Tura chikichcha ti yajauch ásarmatai anearum waitnentratarum.</s>
      <s id="b.JUD.1.23.3">Tura ni pushirisha ni tunaarijiai maatra asamtai Muíjkiatniuiti.</s>
     </seg>
     <seg type="verse" id="b.JUD.1.25">
      <s id="b.JUD.1.25.1">Yus chikichkiiti.</s>
      <s id="b.JUD.1.25.2">Ti nekaiti.</s>
      <s id="b.JUD.1.25.3">Iin uwemtikkiartin asa ni kakarmarijiai yainmakminiaiti tunaanum iniarchatniun.</s>
      <s id="b.JUD.1.25.4">Tuma asa tunaajai Máatrachu awajtamas ni ti Shíirmarin ejetamtatrume.</s>
      <s id="b.JUD.1.25.5">Túrutma ti waramtikramsattarme.</s>
      <s id="b.JUD.1.25.6">Ii Uuntri Jesukrístu Túrunamujai Yuska Ninki shiir awajsatniuiti tura nankaamantu Enentáimtustiniaiti.</s>
      <s id="b.JUD.1.25.7">Yáunchusha, yamaisha, tura tuke Ashí akupin Atí.</s>
      <s id="b.JUD.1.25.8">Núkete.</s>
     </seg>
    </div>
   </div>
   <div type="book" id="b.REV">
    <div type="chapter" id="b.REV.1">
     <seg type="verse" id="b.REV.1.1">
      <s id="b.REV.1.1.1">Jú aarman Jesukrístun Yus ujakmiayi.</s>
      <s id="b.REV.1.1.2">Wárik Túrunatta nuna ni shuarin ujakarat tusa ujakmiayi.</s>
      <s id="b.REV.1.1.3">Tuma asamtai Jesukrístu ni suntarin akupak Ashí winia paant awajtursamai.</s>
      <s id="b.REV.1.1.4">Wisha Juánkaitjai.</s>
     </seg>
     <seg type="verse" id="b.REV.1.2">
      <s id="b.REV.1.2.1">Yus timia nunasha tura Jesukrístu ujatkamia nunasha tura wi iismaj nunasha ti paant aya nekasa nuna Tájai.</s>
      <s id="b.REV.1.2.2">Penké Wáitratsjai.</s>
     </seg>
     <seg type="verse" id="b.REV.1.3">
      <s id="b.REV.1.3.1">Jú papin áujea nu shuarsha tura Núnisan juna ántana nusha nekas Enentáimtuiniakka shiir ártatui.</s>
      <s id="b.REV.1.3.2">Ukunam átatna nuna ujaawai tura jeatemayi.</s>
     </seg>
     <seg type="verse" id="b.REV.1.4">
      <s id="b.REV.1.4.1">Wi, Juan, Asia nunkanam siati (7) péprunam Yus-shuar írunun ju papin aateajai.</s>
      <s id="b.REV.1.4.2">Yus anenma asa imiatkinchanum shiir pujustinian yainmakarti.</s>
      <s id="b.REV.1.4.3">Nu Yus tuke yaunchu pujuyayi.</s>
      <s id="b.REV.1.4.4">Núnisan yamaisha pujawai.</s>
      <s id="b.REV.1.4.5">Tura nuke winittiawai.</s>
      <s id="b.REV.1.4.6">Akupin pujutainium Yusa Wakani siati naka pujurainia nusha shiir yainmakarti.</s>
     </seg>
     <seg type="verse" id="b.REV.1.5">
      <s id="b.REV.1.5.1">Núnisan Jesukrístu shiir yainmakarti.</s>
      <s id="b.REV.1.5.2">Nii tana nu Imiá nekasaiti.</s>
      <s id="b.REV.1.5.3">Niisha emka jakamunmaya yamaram iwiaakmajai nantakniuiti.</s>
      <s id="b.REV.1.5.4">Tura ju nunkanmaya akupniu Uuntrinti.</s>
      <s id="b.REV.1.5.5">Iin anenma asa ni numpejai ii tunaarin nijiatramkaitji.</s>
     </seg>
     <seg type="verse" id="b.REV.1.6">
      <s id="b.REV.1.6.1">Túrutma akupin awajtamsaitji.</s>
      <s id="b.REV.1.6.2">Tura ni Apari Yúsnan pujursarat tusa anaitiamkaitji.</s>
      <s id="b.REV.1.6.3">Nii ti kakaram asa tuke shiir awajnasti.</s>
      <s id="b.REV.1.6.4">Núnisan Atí.</s>
     </seg>
     <seg type="verse" id="b.REV.1.7">
      <s id="b.REV.1.7.1">Wats, Krístuka yuranmijiai winittiawai.</s>
      <s id="b.REV.1.7.2">Tura íjiuarmia nusha tura Ashí shuarsha nuna Wáinkiartatui.</s>
      <s id="b.REV.1.7.3">Túrawar Ashí sapijmiainiak uutiartatui.</s>
      <s id="b.REV.1.7.4">Maa, nekas nunis átatui.</s>
     </seg>
     <seg type="verse" id="b.REV.1.8">
      <s id="b.REV.1.8.1">Krístuka "Yámankamtaiknumia Amúamunmasha Ashí nérenniuitjai, tawai.</s>
      <s id="b.REV.1.8.2">Wisha A rétranmaya Y rétranam Ashí retra aintsaitjai" tawai ti kakaram Uunt Kristu.</s>
      <s id="b.REV.1.8.3">Tuke yaunchu pujuyayi.</s>
      <s id="b.REV.1.8.4">Núnisan yamaisha pujawai.</s>
      <s id="b.REV.1.8.5">Tura nuke ataksha winittiawai.</s>
     </seg>
     <seg type="verse" id="b.REV.1.9">
      <s id="b.REV.1.9.1">Wi Juan atumjai métek waitia asan Atumí yachintjai.</s>
      <s id="b.REV.1.9.2">Núnisan nayaimpiniam, Yus akupeana nui, métek jeattaji.</s>
      <s id="b.REV.1.9.3">Tura katsuntrar Nákastinian Jesukrístu Mái métek Súramji.</s>
      <s id="b.REV.1.9.4">Yus-Chichamnasha tura Jesukrístu timiancha étsereakun nayaantsa ajapén atentramunam Pátmus nunkanam sepunam apujsamua Núnisan pujumjai.</s>
     </seg>
     <seg type="verse" id="b.REV.1.10">
      <s id="b.REV.1.10.1">Tumai tumin tsawantai Yusa Wakani pujurtakui winia úkuruiní kakantar untsumman antukmajai.</s>
      <s id="b.REV.1.10.2">Kachu Umpúamua Núnis ti kakarmauyayi.</s>
     </seg>
     <seg type="verse" id="b.REV.1.11">
      <s id="b.REV.1.11.1">Tura turutmiai "Wiitjai.</s>
      <s id="b.REV.1.11.2">Yámankamtaiknumia Amúamunam Ashí nérenniuitjai.</s>
      <s id="b.REV.1.11.3">Wisha A rétranmaya Y rétranam Ashí retra aintsaitjai, Tímiai.</s>
      <s id="b.REV.1.11.4">Tuma asamtai Wáinmena ju, papinium aaram Asia nunkanam siati péprunam Yus-shuar írunna nui akuptukarta.</s>
      <s id="b.REV.1.11.5">Ju peprunam akupkarta: Ipisiusha, Ismirnasha, Pírkamusha, Tiatirasha, Sártissha, Piratírpiasha, tura Rautiséasha."</s>
      <s id="b.REV.1.11.6">Tu turutmiai.</s>
     </seg>
     <seg type="verse" id="b.REV.1.12">
      <s id="b.REV.1.12.1">Túrutkui yaki Túruta tusan apajasan iikman siati shirikip ikiutain kurijiai najanamun wainkiamjai.</s>
     </seg>
     <seg type="verse" id="b.REV.1.13">
      <s id="b.REV.1.13.1">Tura nui ajapén Aents Ajasua Núninan wajan Wáinkiamjai.</s>
      <s id="b.REV.1.13.2">Tura Pushirísha nawea timiai nuntuaru entsaruyi.</s>
      <s id="b.REV.1.13.3">Emenmamkesha Kúriniak netsepnum emenmamauyi.</s>
     </seg>
     <seg type="verse" id="b.REV.1.14">
      <s id="b.REV.1.14.1">Tura ni muuke Intiashísha murikiu uré nijiamua Núnisan tura micha Núnisan ti puju Chíarauyi.</s>
      <s id="b.REV.1.14.2">Tura ni jiisha jiya Núniskeyi.</s>
     </seg>
     <seg type="verse" id="b.REV.1.15">
      <s id="b.REV.1.15.1">Ni nawesha ti wincha asa jiru yankutaku jiamua ainis néwar ajarmiayi.</s>
      <s id="b.REV.1.15.2">Ni chichamesha ti kakaram asa uunt entsa téter Ajá aintsauyi.</s>
     </seg>
     <seg type="verse" id="b.REV.1.16">
      <s id="b.REV.1.16.1">Ni untsuurini siati yaan takakuyi.</s>
      <s id="b.REV.1.16.2">Tura ni weneniasha Puniá ainis tsakatskat mai ere awajsamu Jíinmiai.</s>
      <s id="b.REV.1.16.3">Ni yapisha etsa ti etsantuk iischamnia Núnisauyi.</s>
     </seg>
     <seg type="verse" id="b.REV.1.17">
      <s id="b.REV.1.17.1">Nuna Wáinkian jaka aintsanak naween iniaarmajai.</s>
      <s id="b.REV.1.17.2">Túrasha ni Untsuurí uwejen awaantrus turutmiayi, "Ashamkaip.</s>
      <s id="b.REV.1.17.3">Wiitjai.</s>
      <s id="b.REV.1.17.4">Yámankamtaiknumia Amúamunmasha tuke pujuwitjai, timiai.</s>
     </seg>
     <seg type="verse" id="b.REV.1.18">
      <s id="b.REV.1.18.1">Wikia tuke iwiaakuitjai.</s>
      <s id="b.REV.1.18.2">Jakamiajai tura nantakin Jákashtinian tuke iwiaaku pujajai.</s>
      <s id="b.REV.1.18.3">Jákatniuncha tura jaka pujuinia nuna yawirin takakkun nérenniuitjai, timiai.</s>
     </seg>
     <seg type="verse" id="b.REV.1.19">
      <s id="b.REV.1.19.1">Tuma asamtai Wáinkiamna jusha, Yamái Wáinmena nusha, tura ukunam átatna nusha Aartá, timiai.</s>
     </seg>
     <seg type="verse" id="b.REV.1.20">
      <s id="b.REV.1.20.1">Wáinmena nu Júnisaiti.</s>
      <s id="b.REV.1.20.2">Siati shirikip-ikiutai Kúrik wainkiam nu, siati péprunam Yus-shuar írunun nakumeawai.</s>
      <s id="b.REV.1.20.3">Tura winia untsuuruini siati yaa wainkiam nu, siati péprunmaya Yus-shuaran Wáinniun nakumenawai, turutmiai.</s>
     </seg>
    </div>
    <div type="chapter" id="b.REV.2">
     <seg type="verse" id="b.REV.2.1">
      <s id="b.REV.2.1.1">Nuyá turutmiai `Ipisiunmaya Yus-shuaran Wáinin ju Aatratá: Siati yaan untsuurnum takakna nu tura Núnisan siati shirikip-ikiutai Kúrinman ajapén atenta Wekáa nu, tawai:</s>
     </seg>
     <seg type="verse" id="b.REV.2.2">
      <s id="b.REV.2.2.1">"Ashí ame Túram nuna nékajai.</s>
      <s id="b.REV.2.2.2">Ti kakaram takaakum katsunteamuncha nékajai.</s>
      <s id="b.REV.2.2.3">Yajauch shuar nawamtsuk awemaitrume.</s>
      <s id="b.REV.2.2.4">Shuar "Yus akatramuitjai" ántar tuinia nu nekaamarme.</s>
      <s id="b.REV.2.2.5">Wáitrinia nusha nékaitme.</s>
     </seg>
     <seg type="verse" id="b.REV.2.3">
      <s id="b.REV.2.3.1">Ti Wáitiayatmek katsuntram yawetsuk Winia ti takartusuitme.</s>
     </seg>
     <seg type="verse" id="b.REV.2.4">
      <s id="b.REV.2.4.1">Túrin áminin juna Títiatjame.</s>
      <s id="b.REV.2.4.2">Yus aneakum Yámankamtaik ti penker wekainiuyam Núnisam Túratsme.</s>
     </seg>
     <seg type="verse" id="b.REV.2.5">
      <s id="b.REV.2.5.1">Tuma asam ikiuknium nu Enentáimpram yaunchu Túriniuyam Núnismek ataksha Túrata.</s>
      <s id="b.REV.2.5.2">Túrachakminkia ame shiripkirmin wari jurustatjame.</s>
     </seg>
     <seg type="verse" id="b.REV.2.6">
      <s id="b.REV.2.6.1">Tura ju pénker Túriniaitme.</s>
      <s id="b.REV.2.6.2">Nikiurás shuar nakitniuitrume.</s>
      <s id="b.REV.2.6.3">Nu shuar "ayash wakeramu Páchitsuk Túramniaiti" tuiniakui Wisha Núnisnak nakitiajai.</s>
     </seg>
     <seg type="verse" id="b.REV.2.7">
      <s id="b.REV.2.7.1">Kuíshtinia nu shuar Yusa Wakani Ashí Yus-shuaran timian antukti: Nupetmakunka tuke iwiaaku pujutai numi neren Yúatniun tsankatkattajai.</s>
      <s id="b.REV.2.7.2">Nu numi Yus pujana nui wajaawai."</s>
      <s id="b.REV.2.7.3">Tu Aartá' turutmiai.</s>
     </seg>
     <seg type="verse" id="b.REV.2.8">
      <s id="b.REV.2.8.1">Nuyá turutmiai `Ismirnanmaya Yus-shuaran Wáinin ju Aatratá: Yámankamtaiknumia Amúamunam tuke pujuwa nu tura Núnisan jaka nantakmia nu, tawai:</s>
     </seg>
     <seg type="verse" id="b.REV.2.9">
      <s id="b.REV.2.9.1">"Ashí ame Túram nuna nékajai.</s>
      <s id="b.REV.2.9.2">Ti Wáitiam nunasha tura Kuítrinchaitmena nunasha nékajai.</s>
      <s id="b.REV.2.9.3">Antsu Yusainkia ti Kuítrinniuitme.</s>
      <s id="b.REV.2.9.4">Tura shuar uunt iwianch Satanása shuari ainiayat "Israer-shuaraitjai" Tuíniak yajauch áujmatramena nuna nékajai.</s>
     </seg>
     <seg type="verse" id="b.REV.2.10">
      <s id="b.REV.2.10.1">Ti Wáitsattamna nu ashamkaip.</s>
      <s id="b.REV.2.10.2">Iwianch Ashí nekapramsataj tusa atumiinian sepunam enkeattawai.</s>
      <s id="b.REV.2.10.3">Nui tias tsawant Wáitsattarme.</s>
      <s id="b.REV.2.10.4">Jáakmesha tuke Yus shiir Enentáimtusakminkia tawaspan nakurin susatniua Nútiksanak nekas iwiaakman tuke shiir pujustinian amastatjai.</s>
     </seg>
     <seg type="verse" id="b.REV.2.11">
      <s id="b.REV.2.11.1">Kuíshtinia nu shuar Yusa Wakani Ashí Yus-shuaran timian antukti: Nupetmakuka Jimiará Jákatniuka waitsashtatui."</s>
      <s id="b.REV.2.11.2">Tu Aartá' turutmiai.</s>
     </seg>
     <seg type="verse" id="b.REV.2.12">
      <s id="b.REV.2.12.1">Nuyá turutmiai `Pírkamunmaya Yus-shuaran Wáinin ju Aatratá: Puniá ainis tsakatskat mai ere awajsamun takakna nu, tawai:</s>
     </seg>
     <seg type="verse" id="b.REV.2.13">
      <s id="b.REV.2.13.1">"Ashí ame Túram nuna nékajai.</s>
      <s id="b.REV.2.13.2">Uunt iwianch Satanás akupea nui pujayatmek tuke shiir Enentáimturmena nuna nékajai.</s>
      <s id="b.REV.2.13.3">Winia shiir Umirtínian Antipasan Máawarmataisha Winia Enentáimtursatin ishichkisha iniaitiuschamame.</s>
      <s id="b.REV.2.13.4">Nusha íwianch pujutainium pujakrumin Túrunamai.</s>
     </seg>
     <seg type="verse" id="b.REV.2.14">
      <s id="b.REV.2.14.1">Túrin áminin juna Títiatjame.</s>
      <s id="b.REV.2.14.2">Atumiinia shuar yaunchu Yúsnan etserin Param yajauch Jintíamun tuke emetainiawai.</s>
      <s id="b.REV.2.14.3">Niisha Israer-shuaran Tunáa awajsat tusa Kapitián Parakan unuiniarmiayi.</s>
      <s id="b.REV.2.14.4">Nuyá Parak Yus-sutai namanken maar Yúatniun Israer-shuaran jintintiamiayi.</s>
      <s id="b.REV.2.14.5">Núnisan ti tsanirmatniun jintintiamiayi.</s>
     </seg>
     <seg type="verse" id="b.REV.2.15">
      <s id="b.REV.2.15.1">Atumiinia shuarsha Nikiurás Jintíamuncha, Wi nakitiaj nuna, iniaisatniun nakitiainiawai.</s>
     </seg>
     <seg type="verse" id="b.REV.2.16">
      <s id="b.REV.2.16.1">Wats, Enentáimpram iniaisata.</s>
      <s id="b.REV.2.16.2">Túrachakminkia Wi wari winin winia wenuruiya Puniá jiinia nujai Máaniaktajai.</s>
     </seg>
     <seg type="verse" id="b.REV.2.17">
      <s id="b.REV.2.17.1">Kuíshtinia nu shuar Yusa Wakani Ashí Yus-shuaran timian antukti: Nupetmakunka Maná yurumkan uukma nuna ayurattajai.</s>
      <s id="b.REV.2.17.2">Nuyá kaya Pújun susattajai.</s>
      <s id="b.REV.2.17.3">Nu kayanam yamaram naari aarma átatui.</s>
      <s id="b.REV.2.17.4">Nunasha Chíkich shuarka penké nékatsain aya Achía nuke nekaattawai."</s>
      <s id="b.REV.2.17.5">Tu Aartá' turutmiai.</s>
     </seg>
     <seg type="verse" id="b.REV.2.18">
      <s id="b.REV.2.18.1">Nuyá turutmiai `Tiatiranmaya Yus-shuaran Wáinin ju Aatratá: Yusa Uchirí jii jijiai métek keena nu tura Núnisan nawe jiru yankutaku jiamua Núnis néwar ajawa nu, tawai:</s>
     </seg>
     <seg type="verse" id="b.REV.2.19">
      <s id="b.REV.2.19.1">"Ashí ame Túram nuna nékajai.</s>
      <s id="b.REV.2.19.2">Yus shiir Enentáimtakum aneam nuna nékajai.</s>
      <s id="b.REV.2.19.3">Tura katsuntram pénker takaamna nuna nékajai.</s>
      <s id="b.REV.2.19.4">Yáunchujai nankaamas pénker Túrame yamaikia.</s>
     </seg>
     <seg type="verse" id="b.REV.2.20">
      <s id="b.REV.2.20.1">Túrin áminin juna Títiatjame.</s>
      <s id="b.REV.2.20.2">Nu nuwa Jesapír awematsme.</s>
      <s id="b.REV.2.20.3">"Yúsnan unuiniajai" tinia Wíi shuaran ti anankenawai.</s>
      <s id="b.REV.2.20.4">Tura ti tsanirmatniuncha tura ántar-yus-sutai namanken maar Yúatniun jintintiainiawai.</s>
     </seg>
     <seg type="verse" id="b.REV.2.21">
      <s id="b.REV.2.21.1">Niisha ni tunaarin Enentáimiar iniaisat tusan Nákasuitjai.</s>
      <s id="b.REV.2.21.2">Tura nakitiawai.</s>
     </seg>
     <seg type="verse" id="b.REV.2.22">
      <s id="b.REV.2.22.1">Wátsek, sunkurmatkiakan peaknum aepsattajai.</s>
      <s id="b.REV.2.22.2">Tura Chíkichcha niijiai tsanirma ainia nunasha niijiai métek ti Wáitkiastatjai.</s>
      <s id="b.REV.2.22.3">Ni tunaarin Enentáimiar iniaisacharmatainkia Túrattajai.</s>
     </seg>
     <seg type="verse" id="b.REV.2.23">
      <s id="b.REV.2.23.1">Ni uchirincha Mantúattajai.</s>
      <s id="b.REV.2.23.2">Nujai Ashí Yus-shuar Wi nekas shuara Enentáin nékaitjia nuna nekaawartatui.</s>
      <s id="b.REV.2.23.3">Atumniasha chikichik chikichik takasmajai métek akiktatjarme.</s>
     </seg>
     <seg type="verse" id="b.REV.2.24">
      <s id="b.REV.2.24.1">Tura Chíkich shuar Tiatiranmayatiram, Nú chicham Enentáimtuscharmena nu, "nekas iwianchnia uukma" Tútaiya nu nékachu asakrumin atakka Túratniun patatkashtatjarme.</s>
     </seg>
     <seg type="verse" id="b.REV.2.25">
      <s id="b.REV.2.25.1">Tura Wi jeatsain takakrum nu emetatarum.</s>
     </seg>
     <seg type="verse" id="b.REV.2.26">
      <s id="b.REV.2.26.1">Nupetmakunka Wi wakeraj nunak tuke initsuk Túrana nuna Untsurí nunkanam akupkatniun tsankatkattajai.</s>
     </seg>
     <seg type="verse" id="b.REV.2.27">
      <s id="b.REV.2.27.1">Winia Apar tsankatrukmia Núnisnak akupkatniun tsankatkattajai.</s>
      <s id="b.REV.2.27.2">Tura nuwe najanamu jirujai awati ijiakratniua ainis ti kakarmajai akupkattawai.</s>
     </seg>
     <seg type="verse" id="b.REV.2.28">
      <s id="b.REV.2.28.1">Yánkuam Káshik jiinia nuna susattajai.</s>
     </seg>
     <seg type="verse" id="b.REV.2.29">
      <s id="b.REV.2.29.1">Kuíshtinia nu shuar Yusa Wakani Ashí Yus-shuaran timian antukti."</s>
      <s id="b.REV.2.29.2">Tu Aartá' turutmiai.</s>
     </seg>
    </div>
    <div type="chapter" id="b.REV.3">
     <seg type="verse" id="b.REV.3.1">
      <s id="b.REV.3.1.1">Nuyá turutmiai `Sártisnumia Yus-shuaran Wáinin ju Aatratá: Siati Yusa Wakanin takakna nu tura Núnisan siati yaan takakna nu, tawai: "Ashí ame Túram nuna nékajai.</s>
      <s id="b.REV.3.1.2">Iwiaakua aintsan wekayatmek Wíjiainkia Jákaitme.</s>
     </seg>
     <seg type="verse" id="b.REV.3.2">
      <s id="b.REV.3.2.1">Shintiarta.</s>
      <s id="b.REV.3.2.2">Kajinia nu Umpuím ekeemakta.</s>
      <s id="b.REV.3.2.3">Kame Yusjai iisam pénker Túrichuitme.</s>
     </seg>
     <seg type="verse" id="b.REV.3.3">
      <s id="b.REV.3.3.1">Yus-Chicham ti shiir Enentáijiai emka antukmam nu ataksha Enentáimpram emetata.</s>
      <s id="b.REV.3.3.2">Tura tunaarumsha Enentáimpram iniaisata.</s>
      <s id="b.REV.3.3.3">Tura iniaiyachkumninkia kasa Núnisnak nékatsmin jeartiatjame.</s>
     </seg>
     <seg type="verse" id="b.REV.3.4">
      <s id="b.REV.3.4.1">Tura Sártisnum shuar ishichik pushiri wapik Máacharu pujuiniawai.</s>
      <s id="b.REV.3.4.2">Nusha ti penker ainiak Pushí Pújun entsarar Wijiai wekasartatui.</s>
     </seg>
     <seg type="verse" id="b.REV.3.5">
      <s id="b.REV.3.5.1">Nupetmakuka Pushí Pújun entsartatui.</s>
      <s id="b.REV.3.5.2">Tura iwiaaku átinia nu papiniumia ni naari aarman japirashtatjai.</s>
      <s id="b.REV.3.5.3">Antsu winia Apar tura Ashí nayaimpinmaya suntar iimmianum shiir áujmattsattajai.</s>
     </seg>
     <seg type="verse" id="b.REV.3.6">
      <s id="b.REV.3.6.1">Kuíshtinia nu shuar Yusa Wakani Ashí Yus-shuaran timian antukti."</s>
      <s id="b.REV.3.6.2">Tu Aartá," turutmiai.</s>
     </seg>
     <seg type="verse" id="b.REV.3.7">
      <s id="b.REV.3.7.1">Nuyá turutmiai `Piratírpianmaya Yus-shuaran Wáinin ju Aatratá: Ti shiir Túrin tuke nekasan tana nu, uunt akupin Tawitia yawiri takaku asa uraimtai Chíkich penké epenchamniaiti.</s>
      <s id="b.REV.3.7.2">Tura epenmiatai Chíkich penké uraichminiaiti.</s>
      <s id="b.REV.3.7.3">Juna tawai:</s>
     </seg>
     <seg type="verse" id="b.REV.3.8">
      <s id="b.REV.3.8.1">"Ashí ame Túram nuna nékajai.</s>
      <s id="b.REV.3.8.2">Kakarmachuitiatmek winia chichamur shiir Enentáimtakum Winia initiuschaitme.</s>
      <s id="b.REV.3.8.3">Tuma asakmin Wáitin uratjiame.</s>
      <s id="b.REV.3.8.4">Nuna Chíkich penké epenchamniaiti.</s>
     </seg>
     <seg type="verse" id="b.REV.3.9">
      <s id="b.REV.3.9.1">Wátsek.</s>
      <s id="b.REV.3.9.2">Shuar Wáitruiniak "Israer-shuaraitjai" Tuíniayat uunt iwianch Satanás-shuar ainiawai.</s>
      <s id="b.REV.3.9.3">Nu Shuáran, nekas ámin aneajna nuna nekaawarat tusan amiini tikishmatkiarartatjai.</s>
     </seg>
     <seg type="verse" id="b.REV.3.10">
      <s id="b.REV.3.10.1">Katsuntrata Tímiaj nu, shiir umirka asakmin Wisha ti Wáitsatin Ashí nunkanam átatna Nuyá uwemtikrattajme.</s>
      <s id="b.REV.3.10.2">Nu Wáitsatniujai Ashí nunkanmaya shuar nekapnasartatui.</s>
     </seg>
     <seg type="verse" id="b.REV.3.11">
      <s id="b.REV.3.11.1">Wárik winittiajai.</s>
      <s id="b.REV.3.11.2">Takakmena nu emetata.</s>
      <s id="b.REV.3.11.3">Akinkiatniuitmena nuna Chíkich shuar atantramkiarain.</s>
     </seg>
     <seg type="verse" id="b.REV.3.12">
      <s id="b.REV.3.12.1">Nupetmakunka winia Yusru jee tankirin awajsattajai.</s>
      <s id="b.REV.3.12.2">Tura Nuyá penké Jíinkichartatui.</s>
      <s id="b.REV.3.12.3">Tura niin winia Yusru Náarin aatrattajai.</s>
      <s id="b.REV.3.12.4">Tura winia Yusru pépruri Náarincha aatrattajai.</s>
      <s id="b.REV.3.12.5">Nu pépruka nayaimpinmaya yamaram Jerusarénka Yúsnumia Tára Núiti.</s>
      <s id="b.REV.3.12.6">Núnisan winia yamaram Náarun niin aatrattajai.</s>
     </seg>
     <seg type="verse" id="b.REV.3.13">
      <s id="b.REV.3.13.1">Kuíshtinia nu shuar Yusa Wakani Ashí Yus-shuaran timian antukti."</s>
      <s id="b.REV.3.13.2">Tu Aartá," turutmiai.</s>
     </seg>
     <seg type="verse" id="b.REV.3.14">
      <s id="b.REV.3.14.1">Nuyá turutmiai `Rautiséanmaya Yus-shuaran Wáinin ju Aatratá: Wáitrutsuk nekasa nunak tiniua nu tura Núnisan Ashí Yus najanamun Uuntriya nu, tawai:</s>
     </seg>
     <seg type="verse" id="b.REV.3.15">
      <s id="b.REV.3.15.1">"Ashí ame Túram nuna nékajai.</s>
      <s id="b.REV.3.15.2">Tura michaash Míchachuitme.</s>
      <s id="b.REV.3.15.3">Núnisan tsuersha tsuérchaitme.</s>
      <s id="b.REV.3.15.4">Míchaitkiumsha tura tsuéraitkiumsha maak.</s>
     </seg>
     <seg type="verse" id="b.REV.3.16">
      <s id="b.REV.3.16.1">Kame Míchachu tsuercha antsu aya tsuétsuetak asakmin imiutkattajme.</s>
     </seg>
     <seg type="verse" id="b.REV.3.17">
      <s id="b.REV.3.17.1">Iis, "Kuítrinniuitjai, ti irumpraitjai, warinkisha atsumatsjai" tame.</s>
      <s id="b.REV.3.17.2">Túrasha Ashí yajauch, Wáitnenmai, Kuítrincha, kusuru, tura Misú iyajme.</s>
     </seg>
     <seg type="verse" id="b.REV.3.18">
      <s id="b.REV.3.18.1">Tuma asam Winí ti shiir kuri sumakam nekas Kuítrintin ajasta.</s>
      <s id="b.REV.3.18.2">Turam puju Pushí Winí sumakam Misú ajasma shiir entsarta.</s>
      <s id="b.REV.3.18.3">Pénker iimprataj tusam jiinium enketai enkeeta.</s>
     </seg>
     <seg type="verse" id="b.REV.3.19">
      <s id="b.REV.3.19.1">Aneajna nuna chichareajai.</s>
      <s id="b.REV.3.19.2">Nu asamtai kakaram ajasam tunaarum Enentáimpram iniaisata.</s>
     </seg>
     <seg type="verse" id="b.REV.3.20">
      <s id="b.REV.3.20.1">Enentáimprata.</s>
      <s id="b.REV.3.20.2">Shuar Wáitiniam wajas untsumna aintsanak Wi ámin Untsúajme.</s>
      <s id="b.REV.3.20.3">Winia anturtukam ame Enentáimin awaintiakminkia Wi Wáintiuattajme.</s>
      <s id="b.REV.3.20.4">Tura wayan ámijiai Yurumáttajai.</s>
      <s id="b.REV.3.20.5">Tura amesha Wijiai Yurumáttame.</s>
     </seg>
     <seg type="verse" id="b.REV.3.21">
      <s id="b.REV.3.21.1">Nupetmakuka akupin pujutainium Wijiai pujustatui.</s>
      <s id="b.REV.3.21.2">Wisha Núnisnak nupetmaku asan winia Aparjai akupin pujutainium pujusuitjai.</s>
     </seg>
     <seg type="verse" id="b.REV.3.22">
      <s id="b.REV.3.22.1">Kuíshtinia nu shuar Yusa Wakani Ashí Yus-shuaran timian antukti."</s>
      <s id="b.REV.3.22.2">Tu Aartá," turutmiai.</s>
     </seg>
    </div>
    <div type="chapter" id="b.REV.4">
     <seg type="verse" id="b.REV.4.1">
      <s id="b.REV.4.1.1">Nu nankaamasmatai nayaimpiniam waiti uranniun wainkiamjai.</s>
      <s id="b.REV.4.1.2">Tura Nuyá kakaram untsumman antukmajai.</s>
      <s id="b.REV.4.1.3">Nuik kachujai métek kakaram chichartukma nu turutmiai "Juí Yakí Wakatá.</s>
      <s id="b.REV.4.1.4">Ukunam átatna nuna iniaktustatjame" turutmiai.</s>
     </seg>
     <seg type="verse" id="b.REV.4.2">
      <s id="b.REV.4.2.1">Nu chichamaik Yusa Wakani akantukmiai.</s>
      <s id="b.REV.4.2.2">Túrutamtai nayaimpiniam akupin pujutainium pujan wainkiamjai.</s>
     </seg>
     <seg type="verse" id="b.REV.4.3">
      <s id="b.REV.4.3.1">Niisha jaspi kayasha tura Kurnarínia kayasha nujai métek ti Wínchauyi.</s>
      <s id="b.REV.4.3.2">Akupin pujutain tuntiak téntakuyi.</s>
      <s id="b.REV.4.3.3">Nusha ismirarta kayajai métekeyi.</s>
     </seg>
     <seg type="verse" id="b.REV.4.4">
      <s id="b.REV.4.4.1">Chíkich paintikuatru (24) akupin pujutain nu pujutain téntakarun wainkiamjai.</s>
      <s id="b.REV.4.4.2">Tura paintikuatru uunt Púju entsarainian tura kurin etsenkrakainian, nui pujuinian wainkiamjai.</s>
     </seg>
     <seg type="verse" id="b.REV.4.5">
      <s id="b.REV.4.5.1">Akuptainiumia peemsha ipiamtasha untsummasha Jíiniarmai.</s>
      <s id="b.REV.4.5.2">Tura nu pujutainium naka siati shirikip kearmai.</s>
      <s id="b.REV.4.5.3">Nusha siati Yusa Wakaninti.</s>
     </seg>
     <seg type="verse" id="b.REV.4.6">
      <s id="b.REV.4.6.1">Núnisan nu pujutainium naka nayaantsa aanin ti saar amai.</s>
      <s id="b.REV.4.6.2">Nu pujutainium wakenmaanisha Niisháa tanku kuatru téntakar ármiayi.</s>
      <s id="b.REV.4.6.3">Ukurinisha tura eemsha jii irunmiai.</s>
     </seg>
     <seg type="verse" id="b.REV.4.7">
      <s id="b.REV.4.7.1">Emka tanku uunt yawaa aanniuyi.</s>
      <s id="b.REV.4.7.2">Chíkichka turu uchichia aanniuyi.</s>
      <s id="b.REV.4.7.3">Tura chikichcha shuara yapia aanniuyi.</s>
      <s id="b.REV.4.7.4">Tura Chíkichka churuwia nanamua aanniuyi.</s>
     </seg>
     <seg type="verse" id="b.REV.4.8">
      <s id="b.REV.4.8.1">Nusha sais nanamtin ármai.</s>
      <s id="b.REV.4.8.2">Tura jiisha ti irunainiak Ashí wainmarmai.</s>
      <s id="b.REV.4.8.3">Káshisha tsawaisha tuke iniaitsuk juna tiniu armai: "Ti nekas pénkeraiti Uunt Yus.</s>
      <s id="b.REV.4.8.4">Ashí nankaamas kakarmaiti.</s>
      <s id="b.REV.4.8.5">Tuke yaunchu pujuyayi.</s>
      <s id="b.REV.4.8.6">Núnisan yamaisha pujawai.</s>
      <s id="b.REV.4.8.7">Tura ataksha juke winittiawai" tiniu armai.</s>
     </seg>
     <seg type="verse" id="b.REV.4.9">
      <s id="b.REV.4.9.1">Tura uunt pujutainium pujana nu tuke iwiaaku Pujú asamtai nu tanku ti shiir awajsar Yúminkiak pujuriarmai.</s>
     </seg>
     <seg type="verse" id="b.REV.4.10">
      <s id="b.REV.4.10.1">Túruiniakui paintikuatru uunt tuke iwiaaku pujun tikishmatainiak ni etsenkrutairin naka aepruiniak tuiniawai:</s>
     </seg>
     <seg type="verse" id="b.REV.4.11">
      <s id="b.REV.4.11.1">"Uuntá, ii Yúsrinme.</s>
      <s id="b.REV.4.11.2">Tuke shiir awajmainme.</s>
      <s id="b.REV.4.11.3">Ashí nankaamas kakarmaitme.</s>
      <s id="b.REV.4.11.4">Amek Ashí írunna nu najanaitme.</s>
      <s id="b.REV.4.11.5">Tura aya wakerakum najanamame.</s>
      <s id="b.REV.4.11.6">Ame wakerakmin irunainiawai" tuiniawai.</s>
     </seg>
    </div>
    <div type="chapter" id="b.REV.5">
     <seg type="verse" id="b.REV.5.1">
      <s id="b.REV.5.1.1">Nuyá akupin pujutainium pujuya nuna Untsuurín Papí penuarma aanniun wainkiamjai.</s>
      <s id="b.REV.5.1.2">Nu papisha Initiaanísha tura Pátatkesha aarmauyi.</s>
      <s id="b.REV.5.1.3">Tura urakchamnia Atí tusa siati anujtukmajai kaki peekmauyi.</s>
     </seg>
     <seg type="verse" id="b.REV.5.2">
      <s id="b.REV.5.2.1">Tura nayaimpinmaya suntar ti kakarma nu, ti kakantar inintran wainkiamjai.</s>
      <s id="b.REV.5.2.2">Niisha Tímiai "ṡYa akupniuk ju papin kaki anujkamun jaak urakminiait?"</s>
     </seg>
     <seg type="verse" id="b.REV.5.3">
      <s id="b.REV.5.3.1">Tura nayaimpinmayasha nunkanmayasha tura jakamunmayasha chikichkisha nu papin urakmin atsumiayi.</s>
      <s id="b.REV.5.3.2">Aujtsuk iistinniasha tujinkiarmai.</s>
      <s id="b.REV.5.3.3">Tímianu akupin atsumai.</s>
     </seg>
     <seg type="verse" id="b.REV.5.4">
      <s id="b.REV.5.4.1">Nu papin uraktincha tura áujsatniusha, kame iistincha atsakui ti uutmiajai.</s>
     </seg>
     <seg type="verse" id="b.REV.5.5">
      <s id="b.REV.5.5.1">Nuyá chikichik uunt turutmiai "Ti Uutíp.</s>
      <s id="b.REV.5.5.2">Israer-shuarnumia Uunt-yawa, Jutá Weeá awai.</s>
      <s id="b.REV.5.5.3">Niisha uunt akupin Tawit weeaiti.</s>
      <s id="b.REV.5.5.4">Nupetmaku asa nu Papí siati anujtukman jaak urakminiaiti."</s>
     </seg>
     <seg type="verse" id="b.REV.5.6">
      <s id="b.REV.5.6.1">Nuyá uunt pujutaiya nui tura kuatru tankunam ajapén tura uuntnum ajapén Murik wajan wainkiamjai.</s>
      <s id="b.REV.5.6.2">Maamua aintsanketiat iwiaakuyi.</s>
      <s id="b.REV.5.6.3">Kachurisha Siátiyi.</s>
      <s id="b.REV.5.6.4">Ni jiisha Siátiyi.</s>
      <s id="b.REV.5.6.5">Nusha Yusa Wakani siati Ashí nunkanam akupramua nuuyi.</s>
     </seg>
     <seg type="verse" id="b.REV.5.7">
      <s id="b.REV.5.7.1">Nu Murik we nekas uunt Akupniun Untsuurínian nu papin achikmiayi.</s>
     </seg>
     <seg type="verse" id="b.REV.5.8">
      <s id="b.REV.5.8.1">Tura papin achikmatai kuatru tankusha tura paintikuatru uunt arma nusha Murikiun tikishmatrarmiayi.</s>
      <s id="b.REV.5.8.2">Ashí uunt arpa tuntuitiain takaku armai.</s>
      <s id="b.REV.5.8.3">Tura Ashí kunkuin enketain kuri najanamun takaku armai.</s>
      <s id="b.REV.5.8.4">Nu kunkuin Yus-shuar áujsamuiti.</s>
     </seg>
     <seg type="verse" id="b.REV.5.9">
      <s id="b.REV.5.9.1">Ju yamaram kantancha kantampriarmai: "Amek Imiá nankaamas akupniuitme.</s>
      <s id="b.REV.5.9.2">Amek Papí achikiam anujtukmari Jáakminiaitme.</s>
      <s id="b.REV.5.9.3">Yus-sutai namankea ainis mantamna asam Túramniaitme.</s>
      <s id="b.REV.5.9.4">Ashí nunkanmaya shuarnumiasha Yusna árat tusam ame numpemjai iin sumakmiame.</s>
     </seg>
     <seg type="verse" id="b.REV.5.10">
      <s id="b.REV.5.10.1">Turam akupin awajkartusuitme tura Núnisan ii Yúsriniun pujurin awajkartusuitme.</s>
      <s id="b.REV.5.10.2">Tuma asakmin akupin ajasar ju nunkanam akupkattaji."</s>
      <s id="b.REV.5.10.3">Tu kantamainiawai.</s>
     </seg>
     <seg type="verse" id="b.REV.5.11">
      <s id="b.REV.5.11.1">Tura Untsurí nayaimpinmaya suntar uunt pujutaincha tankuncha tura uuntnasha énkekawarun wainkiamjai.</s>
      <s id="b.REV.5.11.2">Nusha nekapmarchamnia ti Untsurí armia nu</s>
     </seg>
     <seg type="verse" id="b.REV.5.12">
      <s id="b.REV.5.12.1">kakantar tiarmai: "Murik mantamnamia nu akupin ajas Ashí kakarmancha, Kuítniasha, nekaatniuncha Ninki achikminiaiti.</s>
      <s id="b.REV.5.12.2">Tura nupetmaku asamtai yuminsar Niin ti shiir awajsatin ainiawai."</s>
      <s id="b.REV.5.12.3">Tu tiarmai.</s>
     </seg>
     <seg type="verse" id="b.REV.5.13">
      <s id="b.REV.5.13.1">Núnisan Ashí Yus najanamu, nayaimpiniam írunna nusha, nunkanam írunna nusha, Nunká init írunna nusha, nayaantsanam írunna nusha, Tuínian antukmajai: "Muriksha tura akuptainium pujana nusha ti shiir tura ti kakaram ásar tuke iniaitsuk shiir awajnasarti."</s>
      <s id="b.REV.5.13.2">Tu tuiniawai.</s>
     </seg>
     <seg type="verse" id="b.REV.5.14">
      <s id="b.REV.5.14.1">Tura kuatru tankusha "Tuke Núnisan Atí" tiarmai.</s>
      <s id="b.REV.5.14.2">Tura paintikuatru uuntka nekas tuke iwiaaku Pujá nuna tikishmatar shiir awajsarmai.</s>
     </seg>
    </div>
    <div type="chapter" id="b.REV.6">
     <seg type="verse" id="b.REV.6.1">
      <s id="b.REV.6.1.1">Wi iyakui Murikkia Chikichík anujtukman jaakmai.</s>
      <s id="b.REV.6.1.2">Túramtai Chikichík tanku ipiamtajai métek kakantar untsumun antukmajai.</s>
      <s id="b.REV.6.1.3">"Winim Iitiá" turutmiai.</s>
     </seg>
     <seg type="verse" id="b.REV.6.2">
      <s id="b.REV.6.2.1">Túrutkui kaway Pújun wainkiamjai.</s>
      <s id="b.REV.6.2.2">Nui ekeemia nu Tíshimkiun takakuyi.</s>
      <s id="b.REV.6.2.3">Akuptai tawaspasha susamuyi.</s>
      <s id="b.REV.6.2.4">Tura tuke nupetmaktinian Jíinkimiai.</s>
     </seg>
     <seg type="verse" id="b.REV.6.3">
      <s id="b.REV.6.3.1">Nuyá Murik anujtukma Jímiaran Jáakmatai tanku Jímiara nu "Winim Iitiá" turutmiai.</s>
     </seg>
     <seg type="verse" id="b.REV.6.4">
      <s id="b.REV.6.4.1">Túrutkui Chíkich kawai kapaakun wainkiamjai.</s>
      <s id="b.REV.6.4.2">Nui ekeemia nuna Puniá uuntan susamuyi.</s>
      <s id="b.REV.6.4.3">Nusha shiir pujuscharat tusa Ashí Jú nunkanmaya shuaran Máanaimtikiatniun akupkamuyi.</s>
     </seg>
     <seg type="verse" id="b.REV.6.5">
      <s id="b.REV.6.5.1">Nuyá Murik anujtukma menaintiun Jáakmatai tanku menaintiua nu "Winim Iitiá" turutmiai.</s>
      <s id="b.REV.6.5.2">Túrutkui kaway mukusan wainkiamjai.</s>
      <s id="b.REV.6.5.3">Nui ekeemia nusha kijin nekapmatain takakuyi.</s>
     </seg>
     <seg type="verse" id="b.REV.6.6">
      <s id="b.REV.6.6.1">Tura kuatru tanku ajapénia chichaamun antukmajai.</s>
      <s id="b.REV.6.6.2">"Tsawant takamtsuk takaakmesha apatkuka penké ishichik sumakmin átatme.</s>
      <s id="b.REV.6.6.3">Tura Núnisan machasha nijiamchisha amuukacharat tusam pénker Wáinkiata."</s>
      <s id="b.REV.6.6.4">Tu timiai.</s>
     </seg>
     <seg type="verse" id="b.REV.6.7">
      <s id="b.REV.6.7.1">Nuyá Murik anujtukma Kuátrun Jáakmatai tanku kuatrua nu "Winim Iitiá" turutmiai.</s>
     </seg>
     <seg type="verse" id="b.REV.6.8">
      <s id="b.REV.6.8.1">Túrutkui kaway yankun wainkiamjai.</s>
      <s id="b.REV.6.8.2">Nui ekeemia nusha Jákatin Náartiniuyi.</s>
      <s id="b.REV.6.8.3">Tura nuna úkurin Jatai nemarak winimiai.</s>
      <s id="b.REV.6.8.4">Nusha Ashí nunkanmaya shuar kuatru akankamunmaya chikichkin Máatniun akupkarmauyi.</s>
      <s id="b.REV.6.8.5">Nusha mesetjaisha tsukajaisha sunkurjaisha tura yajasmajai Máawarmai.</s>
     </seg>
     <seg type="verse" id="b.REV.6.9">
      <s id="b.REV.6.9.1">Nuyá Murik anujtukma sénkun Jáakmatai Yus-sutai kunkuin ekemtai wakenmaani iismajai.</s>
      <s id="b.REV.6.9.2">Túran Yus-Chichaman etserainiakui Máawarma wakanin wainkiamjai.</s>
     </seg>
     <seg type="verse" id="b.REV.6.10">
      <s id="b.REV.6.10.1">Nusha kakantar untsumainiak tiarmai "Uuntá, ti penker asam Támena nu Umíatsmek. ṡUrutiak Nunká pujuinia Nú shuar ii mantamnamunam Yapajmiátruktam?" tiarmai.</s>
     </seg>
     <seg type="verse" id="b.REV.6.11">
      <s id="b.REV.6.11.1">Tuíniakui Pushí Pújun susar tiarmai "Chikichcha Krístunun etserainiakui mantamnatin ainiawai.</s>
      <s id="b.REV.6.11.2">Nu Nákakrum ishichik ayampratarum" tiarmai.</s>
     </seg>
     <seg type="verse" id="b.REV.6.12">
      <s id="b.REV.6.12.1">Nuyásha Murik anujtukma Sáisan Jáakmatai ti úurun wainkiamjai.</s>
      <s id="b.REV.6.12.2">Tsawai-nantusha itiurchat ajasua aintsan mukusa ajasmai.</s>
      <s id="b.REV.6.12.3">Kashí-nantusha Numpá aintsan ajasmai.</s>
     </seg>
     <seg type="verse" id="b.REV.6.13">
      <s id="b.REV.6.13.1">Tura yaasha Wampú nere nase umpuim ti majuwa aintsan Kákekarmai.</s>
     </seg>
     <seg type="verse" id="b.REV.6.14">
      <s id="b.REV.6.14.1">Nayaimpisha Papí penuara Júamua aintsan menkakamai.</s>
      <s id="b.REV.6.14.2">Tura naintcha Yajá apujnasarmai.</s>
      <s id="b.REV.6.14.3">Tura nunkasha nayaantsanam ajapén atentrainia nusha Yajá apujnasarmai.</s>
     </seg>
     <seg type="verse" id="b.REV.6.15">
      <s id="b.REV.6.15.1">Tura Jú nunkanam akupin ainia nusha Náinnium wear Kayá Wáanam uumkarmai.</s>
      <s id="b.REV.6.15.2">Niijiaisha Ashí shuar, uuntcha, Kuítriniusha, suntara Kapitiántrisha, Ashí kakaram ainia nusha, tura takarniusha ankant ainia nujai Náinnium wearmai.</s>
     </seg>
     <seg type="verse" id="b.REV.6.17">
      <s id="b.REV.6.17.1">Túrawar Náinniasha kayancha tiarmai "Asutniátin tsawant jeayi. ṡYaki aun katsuntrat?</s>
      <s id="b.REV.6.17.2">Nu asamtai saanakim iin yutukratata.</s>
      <s id="b.REV.6.17.3">Túrarum Murik ti Asutiámataj Nuyásha tura akupin pujana Nuyásha Uukratkatá" tiarmai.</s>
     </seg>
    </div>
    <div type="chapter" id="b.REV.7">
     <seg type="verse" id="b.REV.7.1">
      <s id="b.REV.7.1.1">Nu nankaamasmatai kuatru nayaimpinmaya suntar, nunkaa kuatru yantamén wajan wainkiamjai.</s>
      <s id="b.REV.7.1.2">Nusha kuatru nase kukarsha, nayaantsanmasha tura kampunniunmasha nasenkacharat tusar wajatiarmai.</s>
     </seg>
     <seg type="verse" id="b.REV.7.2">
      <s id="b.REV.7.2.1">Kame kukarsha tura nayaantsanmasha yajauch awajsatniun akupkamu armai.</s>
      <s id="b.REV.7.2.2">Tura Chíkich suntarnasha nantu Tátainmaania winian wainkiamjai.</s>
      <s id="b.REV.7.2.3">Tuke iwiaaku Yusa anujtutairin takakauyi.</s>
      <s id="b.REV.7.2.4">Nusha kuatru suntaran kakantar untsuak Tímiai,</s>
     </seg>
     <seg type="verse" id="b.REV.7.3">
      <s id="b.REV.7.3.1">"Ii Yusri takarin ainia nu nijiainium aarar anujtatsrinin kukarsha, nayaantsasha, tura kampunniusha nasejai yajauch awajsairap" timiai.</s>
     </seg>
     <seg type="verse" id="b.REV.7.4">
      <s id="b.REV.7.4.1">Tura Tímiajni Untsurí aara anujtukman antukmajai.</s>
      <s id="b.REV.7.4.2">Ashí Israer-shuar tuse (12) shuar Weeá ainia Nuyá chikichik siantu kuarenta kuatru mir (144.000) armai.</s>
     </seg>
     <seg type="verse" id="b.REV.7.5">
      <s id="b.REV.7.5.1">Jutá weeanmaya tuse mir (12.000) anujtukma armai.</s>
      <s id="b.REV.7.5.2">Rupin weeanmayasha tuse mir anujtukma armai.</s>
      <s id="b.REV.7.5.3">Kat weeanmayasha tuse mir anujtukma armai.</s>
     </seg>
     <seg type="verse" id="b.REV.7.6">
      <s id="b.REV.7.6.1">Aser weeanmayasha tuse mir anujtukma armai.</s>
      <s id="b.REV.7.6.2">Niptarí weeanmayasha tuse mir anujtukma armai.</s>
      <s id="b.REV.7.6.3">Manasés weeanmayasha tuse mir anujtukma armai.</s>
     </seg>
     <seg type="verse" id="b.REV.7.7">
      <s id="b.REV.7.7.1">Semeun weeanmayasha tuse mir anujtukma armai.</s>
      <s id="b.REV.7.7.2">Riwí weeanmayasha tuse mir anujtukma armai.</s>
      <s id="b.REV.7.7.3">Isakar weeanmayasha tuse mir anujtukma armai.</s>
     </seg>
     <seg type="verse" id="b.REV.7.8">
      <s id="b.REV.7.8.1">Sapurún weeanmayasha tuse mir anujtukma armai.</s>
      <s id="b.REV.7.8.2">Jusé weeanmayasha tuse mir anujtukma armai.</s>
      <s id="b.REV.7.8.3">Pinjamín weeanmayasha tuse mir anujtukma armai.</s>
     </seg>
     <seg type="verse" id="b.REV.7.9">
      <s id="b.REV.7.9.1">Nuyá ti Untsurí shuaran wainkiamjai.</s>
      <s id="b.REV.7.9.2">Ashí nunkanmaya Nusháa shuaraim iruntraru ásar nekapmarchamnia armai.</s>
      <s id="b.REV.7.9.3">Tura nusha uunt akupin pujutainium tura Muriknium naka wajaarmai.</s>
      <s id="b.REV.7.9.4">Tintiuki nukea aaniun takaku armai.</s>
      <s id="b.REV.7.9.5">Tura Ashí Pújun entsaru armai.</s>
     </seg>
     <seg type="verse" id="b.REV.7.10">
      <s id="b.REV.7.10.1">Ashí kakantar untsumainiak tiarmai: "Ii Yusri uunt akupin pujutainium eketna au tura Muriksha imia Ninki Uwemtikin ainiawai" tiarmai.</s>
     </seg>
     <seg type="verse" id="b.REV.7.11">
      <s id="b.REV.7.11.1">Tura nayaimpinmaya suntarsha uunt akupin pujutaincha, kuatru tankuncha, tura uuntnasha téntatkar armia nu piniakum Nunká tepersar Yúsan shiir awajsar</s>
     </seg>
     <seg type="verse" id="b.REV.7.12">
      <s id="b.REV.7.12.1">tiarmai "Nekasaiti.</s>
      <s id="b.REV.7.12.2">Tuke iniaitsuk ii Yusri ti shiir awajsatniuiti.</s>
      <s id="b.REV.7.12.3">Ninki ti neka, ti kakaram, ti akupin, tura ti penker asamtai tuke yuminsatniuiti.</s>
      <s id="b.REV.7.12.4">Núnisan Atí."</s>
     </seg>
     <seg type="verse" id="b.REV.7.13">
      <s id="b.REV.7.13.1">Nuyá chikichik uunt inintsamai "Pújun entsaru ainia jusha ṡya ainia tura Tuyá ainia?"</s>
     </seg>
     <seg type="verse" id="b.REV.7.14">
      <s id="b.REV.7.14.1">Túrutkui "Uuntá, amek nékame" Tímiajai.</s>
      <s id="b.REV.7.14.2">Tutai nii Túrutmiai "Ju shuar ti waitsaru ainiawai.</s>
      <s id="b.REV.7.14.3">Túrawar Murikiu numpéjai ni pushiri nijiamawar puju awajsaru ainiawai.</s>
     </seg>
     <seg type="verse" id="b.REV.7.15">
      <s id="b.REV.7.15.1">Nuna Túrawaru ásar yamaikia Yusai naka pujusar tsawaisha Káshisha Yúsnan ni Jeen takainiawai.</s>
      <s id="b.REV.7.15.2">Tura akupin pujutainium eketna au tuke wainkiartatui.</s>
     </seg>
     <seg type="verse" id="b.REV.7.16">
      <s id="b.REV.7.16.1">Yamaikia tsukajaisha kitiakjaisha Wáitsachartatui.</s>
      <s id="b.REV.7.16.2">Tura etsasha sukuiniak yajauch awajsachartatui.</s>
     </seg>
     <seg type="verse" id="b.REV.7.17">
      <s id="b.REV.7.17.1">Murik, akupin pujutainium naka wajana au, ni murikrin Wáiniuk áyureak ti penker Púkuni entsa waana Nuí apujsartatui.</s>
      <s id="b.REV.7.17.2">Tura Yus ni neajkincha ukuitiurartatui."</s>
      <s id="b.REV.7.17.3">Tu Túrutmiai.</s>
     </seg>
    </div>
    <div type="chapter" id="b.REV.8">
     <seg type="verse" id="b.REV.8.1">
      <s id="b.REV.8.1.1">Nuyá Murik anujtukma siatin jaakmatai nayaimpiniam chikichik ura jeastatuk ajapén mitia ajasmai.</s>
     </seg>
     <seg type="verse" id="b.REV.8.2">
      <s id="b.REV.8.2.1">Nuyá siati suntar Yusai naka wajainia nuna wainkiamjai.</s>
      <s id="b.REV.8.2.2">Nusha siati kachun susamu armai.</s>
     </seg>
     <seg type="verse" id="b.REV.8.3">
      <s id="b.REV.8.3.1">Nuyá Chíkich suntar kunkuin enketain kurijiai najanamun itiamai.</s>
      <s id="b.REV.8.3.2">Tura Yus-Sútainium ayamas wajasmatai Núkap kunkuin sunasmai.</s>
      <s id="b.REV.8.3.3">Nu kunkuin Ashí Yus-shuar áujsamujai métek kunkuin ekeematainium ekeemaktiniuyi.</s>
      <s id="b.REV.8.3.4">Nu ekeematai kurijiai najanamuyi tura uunt akupin pujutainium naka pujumai.</s>
     </seg>
     <seg type="verse" id="b.REV.8.4">
      <s id="b.REV.8.4.1">Tura suntar ekeemakmatai kunkuinia mukuintiuri Yus-shuar áujsamujai métek Yúsan amainkiamai.</s>
     </seg>
     <seg type="verse" id="b.REV.8.5">
      <s id="b.REV.8.5.1">Nuyá nu kunkuin enketain suntar achik ekeematainmaya ji kapaan Káirin aimiak ju nunkanam ukaamai.</s>
      <s id="b.REV.8.5.2">Túramtai ipiamtasha untsummasha, peemsha, tura uusha armai.</s>
     </seg>
     <seg type="verse" id="b.REV.8.6">
      <s id="b.REV.8.6.1">Nuyá siati suntar kachun takakainia nu umpuartai tusar iwiarnararmai.</s>
     </seg>
     <seg type="verse" id="b.REV.8.7">
      <s id="b.REV.8.7.1">Emka suntar kachun umpuarmatai micha Kákekamai.</s>
      <s id="b.REV.8.7.2">Nunasha ji numpajai pachimpramuncha nunkanam ajapawarmai.</s>
      <s id="b.REV.8.7.3">Túmakui menaintiu nakakma Jeeán numincha tura Ashí írunna nui ekeemakmai.</s>
      <s id="b.REV.8.7.4">Tura Ashí nunkanam Chírichrin takamtsuk ekeemakmai.</s>
     </seg>
     <seg type="verse" id="b.REV.8.8">
      <s id="b.REV.8.8.1">Nuyá suntar Jímiara nu kachun umpuarmatai uunt naintia aanin kean nayaantsanam ajunmai.</s>
      <s id="b.REV.8.8.2">Túramtai menaintiu nakakma Jeeá nayaants numpa ajasmai.</s>
     </seg>
     <seg type="verse" id="b.REV.8.9">
      <s id="b.REV.8.9.1">Núnisan menaint Jeeá nayaantsanam matsatainia Jákarmai.</s>
      <s id="b.REV.8.9.2">Tura menaint Jeeá uunt kanua nu emesnararmai.</s>
     </seg>
     <seg type="verse" id="b.REV.8.10">
      <s id="b.REV.8.10.1">Nuyá suntar menaintiua nu kachun umpuarmatai ti uunt yaa nayaimpinmaya kapaa Kákekamai.</s>
      <s id="b.REV.8.10.2">Tura entsasha tura Púkuninmasha menaint nakakam Jeeánum Kákekamai.</s>
     </seg>
     <seg type="verse" id="b.REV.8.11">
      <s id="b.REV.8.11.1">Nu yaasha Yapá-numi Náartiniuyi.</s>
      <s id="b.REV.8.11.2">Tura menaintiu nakakam Jeeá entsa Yapá ajasarmai.</s>
      <s id="b.REV.8.11.3">Túrunamtai ti Untsurí shuar nu entsa Yapá Ajasmájai Jákarmai.</s>
     </seg>
     <seg type="verse" id="b.REV.8.12">
      <s id="b.REV.8.12.1">Nuyá suntar kuatrua nu kachun umpuarmatai menaintiu nakakam Jeeá Tsawaí-nantusha Kashí-nantusha tura yaasha emesnarar ajapén tee ajasarmai.</s>
      <s id="b.REV.8.12.2">Túrunawar tsawaisha Káshisha menaintiu nakakam Jeeánum Tsáapnircharmai.</s>
     </seg>
     <seg type="verse" id="b.REV.8.13">
      <s id="b.REV.8.13.1">Nuyá Chíkich suntar nayaimpiniam nanamun wainkiamjai.</s>
      <s id="b.REV.8.13.2">Nusha kakantar untsumuk timiai "Maa, Chíkich menaintiu suntar umpuiniakui nunkanam pujuinia nu ti Wáitsartatui."</s>
      <s id="b.REV.8.13.3">Tu timiai.</s>
     </seg>
    </div>
    <div type="chapter" id="b.REV.9">
     <seg type="verse" id="b.REV.9.1">
      <s id="b.REV.9.1.1">Nuyá suntar senkua nu, kachun umpuarmatai yaan nayaimpinmaya Nunká Kákeran wainkiamjai.</s>
      <s id="b.REV.9.1.2">Tura nu yaan Tunáa shuar Jákaru matsamtai Yawirín susamuyi.</s>
     </seg>
     <seg type="verse" id="b.REV.9.2">
      <s id="b.REV.9.2.1">Tura uraimtai nu Nánkatkachu Wáanmaya ti mukuint jiinmiai uunt jiniumia aintsan.</s>
      <s id="b.REV.9.2.2">Tura etsancha tee awajsamai, yuranmincha tee awajsamai.</s>
     </seg>
     <seg type="verse" id="b.REV.9.3">
      <s id="b.REV.9.3.1">Nuyá nu mukuintiunmaya manchi Jíintrar Nunká ti yujaarmai.</s>
      <s id="b.REV.9.3.2">Tura ju nunkanmaya titinkia ainis najamin ajastinian susamu armai.</s>
     </seg>
     <seg type="verse" id="b.REV.9.4">
      <s id="b.REV.9.4.1">Chírichrincha Ashí arakmancha Ashí numincha yajauch awajsatin suritkiamuyi.</s>
      <s id="b.REV.9.4.2">Antsu áyatik shuar nijiainium Yusa naari aarar anujtukchamunak yajauch awajsatin armai.</s>
     </seg>
     <seg type="verse" id="b.REV.9.5">
      <s id="b.REV.9.5.1">Túrasha ajaktsuk senku (5) Nántutin Wáitkiastin susamu armai.</s>
      <s id="b.REV.9.5.2">Kame titin, shuaran Ijiú, najawea Núnis najaweatin susamu armai.</s>
     </seg>
     <seg type="verse" id="b.REV.9.6">
      <s id="b.REV.9.6.1">Nui shuar wari jakataj Tuíniayatan Jákachartatui.</s>
      <s id="b.REV.9.6.2">Ti wakeruiniayatan Jákatniun tujinkiartatui.</s>
     </seg>
     <seg type="verse" id="b.REV.9.7">
      <s id="b.REV.9.7.1">Manchisha iisam mesetnum weena nu kawaiya ainis armai.</s>
      <s id="b.REV.9.7.2">Kurí tawaspa ainis etsenkraku armai.</s>
      <s id="b.REV.9.7.3">Yapisha shuarna ainis armai.</s>
     </seg>
     <seg type="verse" id="b.REV.9.8">
      <s id="b.REV.9.8.1">Intiashísha nuwanua Núnis armai.</s>
      <s id="b.REV.9.8.2">Naisha uunt yawa naiya Núnis armai.</s>
     </seg>
     <seg type="verse" id="b.REV.9.9">
      <s id="b.REV.9.9.1">Netsepén namaka saepea ainis jiru péeramu armai.</s>
      <s id="b.REV.9.9.2">Tura nanamenaksha kaway karu japiiniak mesetnum tsékeena Núnisan téter ajarmai.</s>
     </seg>
     <seg type="verse" id="b.REV.9.10">
      <s id="b.REV.9.10.1">Ujukésha titinki ujukea ainis asa janki ajakin armai.</s>
      <s id="b.REV.9.10.2">Nujai tuke senku nantu yujarsar shuaran íjiuar Wáitkiastin armai.</s>
     </seg>
     <seg type="verse" id="b.REV.9.11">
      <s id="b.REV.9.11.1">Ni uuntrisha Nánkatkachu waa uraimia nuyaiti.</s>
      <s id="b.REV.9.11.2">Nusha Israer-chichamjai Apatún tutainti.</s>
      <s id="b.REV.9.11.3">Tura Kriaku-chichamjainkia Apuriún tutainti.</s>
      <s id="b.REV.9.11.4">Nuka Yajauch Awajkartin tawai.</s>
     </seg>
     <seg type="verse" id="b.REV.9.12">
      <s id="b.REV.9.12.1">Jujai emka Wáitsatin nankaamasai.</s>
      <s id="b.REV.9.12.2">Túrasha tuke Jímiar taasai.</s>
     </seg>
     <seg type="verse" id="b.REV.9.13">
      <s id="b.REV.9.13.1">Nuyá suntar saisa nu kachun umpuarmatai chichaman antukmajai.</s>
      <s id="b.REV.9.13.2">Yusai naka kunkuin ekeemaka Yus-sutai kurimpramu amai.</s>
      <s id="b.REV.9.13.3">Tura ni kuatru yantame kachu jiinmiai.</s>
      <s id="b.REV.9.13.4">Tura Nuyá chichaak</s>
     </seg>
     <seg type="verse" id="b.REV.9.14">
      <s id="b.REV.9.14.1">suntar kachu takakun saisa nuna timiai "Kuatru suntar Eupratis Kanusá pujuinia nu atiram akupkarta."</s>
     </seg>
     <seg type="verse" id="b.REV.9.15">
      <s id="b.REV.9.15.1">Túramtai nu kuatru suntar wear menaintiu nakakam Untsurí shuaran maatai tusar weriarmiayi.</s>
      <s id="b.REV.9.15.2">Kame nuna Túrawarat tusar ikiusma armai.</s>
      <s id="b.REV.9.15.3">Tura nu uwitin, nu nantutin, nu tsawantin, tura nu úratin Atíatin ikiusma armai.</s>
     </seg>
     <seg type="verse" id="b.REV.9.16">
      <s id="b.REV.9.16.1">Tura suntarnasha kawainium eketainian wainkiamjai.</s>
      <s id="b.REV.9.16.2">Tura Timiá Untsurí nekapmarchamnia asamtai aya Númirurin antukmajai.</s>
      <s id="b.REV.9.16.3">Nusha Jimiará siantu miyun (200.000.000) armai.</s>
     </seg>
     <seg type="verse" id="b.REV.9.17">
      <s id="b.REV.9.17.1">Tura iimiamunam suntarnasha kawaincha Júnisan wainkiamjai: Eketainiaka netsepnum jirun entsaru armai.</s>
      <s id="b.REV.9.17.2">Nusha kapaaku winkia tura Yankú armai.</s>
      <s id="b.REV.9.17.3">Tura kawaisha uunt Yawáa muuke ainin armai.</s>
      <s id="b.REV.9.17.4">Tura ni weneyasha jisha, mukuintiusha, asuprisha ti tsuer Keá nu Jíiniarmai.</s>
     </seg>
     <seg type="verse" id="b.REV.9.18">
      <s id="b.REV.9.18.1">Nu menaintiu ti yajauch Wáitsamujai menaintiu nakakam shuar Untsurí Jákarmai.</s>
      <s id="b.REV.9.18.2">Jijiaisha, mukuintiujaisha, asuprijiaisha Jákarmai.</s>
     </seg>
     <seg type="verse" id="b.REV.9.19">
      <s id="b.REV.9.19.1">Nujai nu kaway ni wenejai Shuáran Wáitkiasarmai.</s>
      <s id="b.REV.9.19.2">Tura ni ujuké Napí Múukeya ainin ármai.</s>
      <s id="b.REV.9.19.3">Nújaisha shuaran Wáitkiasarmai.</s>
     </seg>
     <seg type="verse" id="b.REV.9.20">
      <s id="b.REV.9.20.1">Tura nujaisha Jákacharmia Nú shuar tuke Tunáa Túratniun iniaisacharmai.</s>
      <s id="b.REV.9.20.2">Tura yajauch wakanniasha tura ántar-yusnasha tikishmatratniun iniaisacharmai.</s>
      <s id="b.REV.9.20.3">Nu ántar-yus kurijiaisha, Kuítjaisha, jiru yankutakujaisha, kayajaisha, numijiaisha najanamu ásar wainmaktinniasha, antuktinniasha, tura wekasatniuncha tujintiainiawai.</s>
     </seg>
     <seg type="verse" id="b.REV.9.21">
      <s id="b.REV.9.21.1">Núnisan mankartuatniuncha, wawekratatniuncha, tsanirmatniuncha, tura kasamkatniuncha iniaisacharmai.</s>
     </seg>
    </div>
    <div type="chapter" id="b.REV.10">
     <seg type="verse" id="b.REV.10.1">
      <s id="b.REV.10.1.1">Nuyá Chíkich kakaram suntar nayaimpinmaya Táarun wainkiamjai.</s>
      <s id="b.REV.10.1.2">Nusha yurankim Amuámu tura Múuknum Tuntíak téntakmauyi.</s>
      <s id="b.REV.10.1.3">Yapisha etsajai métek Wínchauyi.</s>
      <s id="b.REV.10.1.4">Tura kujapésha ji Keá aintsankeyi.</s>
     </seg>
     <seg type="verse" id="b.REV.10.2">
      <s id="b.REV.10.2.1">Nusha papin urak takakauyi.</s>
      <s id="b.REV.10.2.2">Tura Imiá uunt asamtai ni nawé untsuurnumani nayaantsanam tura menaarini kukar tarimias wajasmai.</s>
     </seg>
     <seg type="verse" id="b.REV.10.3">
      <s id="b.REV.10.3.1">Tura uunt yawa kakar shiniak Chicháa ainis ti kakaram untsumkamai.</s>
      <s id="b.REV.10.3.2">Nujai siati (7) ipiamtasha chichasarmai.</s>
     </seg>
     <seg type="verse" id="b.REV.10.4">
      <s id="b.REV.10.4.1">Nii chichasarmatai ni chichamen aartiniujai tura nayaimpinmaya chichartak "Aaráip, Túrutmiai.</s>
      <s id="b.REV.10.4.2">Juka nekanashti" Túrutmiai.</s>
     </seg>
     <seg type="verse" id="b.REV.10.5">
      <s id="b.REV.10.5.1">Tura Nuyá, suntar nayaantsanmasha tura kukarsha tarimias wajama nu ni uwejé Untsuurín nayaimpinmaani takuimiai.</s>
     </seg>
     <seg type="verse" id="b.REV.10.7">
      <s id="b.REV.10.7.1">Tura timiai "Penké ishichik ajasai.</s>
      <s id="b.REV.10.7.2">Suntar siatia nu Umpúakuinkia Yus Ashí yaunchu Enentáimpramia nu uminkiattawai.</s>
      <s id="b.REV.10.7.3">Emka ujatsuk ukunam ni shuarin Yúsnan etserniua nuna ujakmiayi."</s>
      <s id="b.REV.10.7.4">Tu timiai.</s>
      <s id="b.REV.10.7.5">Nuyá chichaak: "Yus tuke iwiaaku pujawai.</s>
      <s id="b.REV.10.7.6">Tura Imiá kakaram asa nayaimpincha, nunkancha, nayaantsancha, tura Ashí nui írunna nunasha najanaiti" timiai.</s>
     </seg>
     <seg type="verse" id="b.REV.10.8">
      <s id="b.REV.10.8.1">Nayaimpinmaya "áaráip" Túrutmia nu ataksha chichartak turutmiai "Suntar nayaantsanam tura kukar tarimias wajana nu Weritiá.</s>
      <s id="b.REV.10.8.2">Turam ni untsuurini papin urak takakna nu Achiktá" turutmiai.</s>
     </seg>
     <seg type="verse" id="b.REV.10.9">
      <s id="b.REV.10.9.1">Nuyá Túrutkui werin papichin seamjai.</s>
      <s id="b.REV.10.9.2">Tura surak turutmiai "Papái.</s>
      <s id="b.REV.10.9.3">Yuátá.</s>
      <s id="b.REV.10.9.4">Tura Yúamka ti yumin átatui.</s>
      <s id="b.REV.10.9.5">Tura antsu wakeminkia yapamprattame" Túrutmiai.</s>
     </seg>
     <seg type="verse" id="b.REV.10.10">
      <s id="b.REV.10.10.1">Nuyá papichin suntarnumia jukin yuamjai.</s>
      <s id="b.REV.10.10.2">Tura nii turutmia Núnisan wenuruinkia ti yumin nekapramjai.</s>
      <s id="b.REV.10.10.3">Tura antsu yuan wakeruinkia yapampramjai.</s>
     </seg>
     <seg type="verse" id="b.REV.10.11">
      <s id="b.REV.10.11.1">Tura Nuyá turutiarmai "Waketkim ataksha Ashí nunkanmaya shuaran tura ni Kapitiántrincha Yus tana nu ujakartiniaitme."</s>
      <s id="b.REV.10.11.2">Tu Túrutmiai.</s>
     </seg>
    </div>
    <div type="chapter" id="b.REV.11">
     <seg type="verse" id="b.REV.11.1">
      <s id="b.REV.11.1.1">Nuyá karisun nekapmatia aaniun surus turutiarmai "Weme Yusa Uunt Jee Nekapmartá.</s>
      <s id="b.REV.11.1.2">Túram naman-maa-Yus-sutaisha Nekapmartá.</s>
      <s id="b.REV.11.1.3">Tura nui Yúsan shiir awajeena nusha Nekapmartá.</s>
     </seg>
     <seg type="verse" id="b.REV.11.2">
      <s id="b.REV.11.2.1">Antsu jea áarinkia yajaya shuar susamu asamtai nekapmatsuk Ikiuktiá.</s>
      <s id="b.REV.11.2.2">Nu shuar ti shiir péprun Jerusarénkan Kuarentitús (42) nantu nui akupeenak mash yajauch awajsartatui.</s>
     </seg>
     <seg type="verse" id="b.REV.11.3">
      <s id="b.REV.11.3.1">Túruiniakui Wikia Wii-shuaran Jímiaran akatran akupkattajai.</s>
      <s id="b.REV.11.3.2">Nusha chikichik mir Jimiará siantu sesenta (1.260) tsawant pujusar Winian etserkartatui.</s>
      <s id="b.REV.11.3.3">Nuka menaintiu Uwí nankaamasaiti.</s>
      <s id="b.REV.11.3.4">Uutkur-entsatai pushin entsaru ártatui."</s>
      <s id="b.REV.11.3.5">Tu turutiarmai.</s>
     </seg>
     <seg type="verse" id="b.REV.11.4">
      <s id="b.REV.11.4.1">Nu Jímiar shuarsha nayaimpiniam nakumkamu ainiawai.</s>
      <s id="b.REV.11.4.2">Uriwiu numisha Jímiar tura shirikip ekeemataisha Jímiar nayaimpiniam awai.</s>
      <s id="b.REV.11.4.3">Nusha ju Nunká Uuntri Yusai wajainiak, Jímiar akatramua Nú shuaran nakumainiawai.</s>
     </seg>
     <seg type="verse" id="b.REV.11.5">
      <s id="b.REV.11.5.1">Shuar niin yajauch awajsataj tutai ni wenenia jinia jiiki nemasri Ashí aesatniuiti.</s>
      <s id="b.REV.11.5.2">Núnisan niin yajauch awajsatniun wakera nuka Jákartatui.</s>
     </seg>
     <seg type="verse" id="b.REV.11.6">
      <s id="b.REV.11.6.1">Nu aentska Yúsnan áujmatainiak yumi yutukaip Títinian kakarman takakainiawai.</s>
      <s id="b.REV.11.6.2">Núnisan entsancha numpa awajsatniun kakarman takakainiawai.</s>
      <s id="b.REV.11.6.3">Tura Ashí yajauchia nujai aentsun Wáitkiastinian takakainiawai.</s>
      <s id="b.REV.11.6.4">Nuna Ashí ni wakeruinia nui Páchitsuk Túramin ainiawai.</s>
     </seg>
     <seg type="verse" id="b.REV.11.7">
      <s id="b.REV.11.7.1">Tura ni takatrin umikiarmatai Ti Kajen Yajasma Nánkatkachu waanmaya jiinia nu mesetan najata nupetak Máawartatui.</s>
     </seg>
     <seg type="verse" id="b.REV.11.8">
      <s id="b.REV.11.8.1">Tura iwiarnatsuk ni ayashi uunt pepru jintiin ajapén tepeartatui.</s>
      <s id="b.REV.11.8.2">Nu péprunmasha ii Uuntri Jesukrístuncha Máawarmiayi.</s>
      <s id="b.REV.11.8.3">Nu péprunmaya shuar tuke tunaan Túrin ásarmatai Ejiptu Tuíniak tura Núnisan Sutuma Tuíniak nu péprun Páchiiniawai.</s>
     </seg>
     <seg type="verse" id="b.REV.11.9">
      <s id="b.REV.11.9.1">Tura menaintiu tsawant Nuyá nankaamas Ashí nunkanmaya shuar jaka tepan iisar iwiarnascharti Tiártatui.</s>
     </seg>
     <seg type="verse" id="b.REV.11.10">
      <s id="b.REV.11.10.1">Nu Jákarmatai Ashí nunkanam pujuinia Nú shuar ni jakamun ti wararainiak mai sunai ajartatui.</s>
      <s id="b.REV.11.10.2">Kame nu Jimiará aents Yúsnan áujmatenak Ashí shuaran Wáitkiasaru ásarmatai ti warasarmai.</s>
     </seg>
     <seg type="verse" id="b.REV.11.11">
      <s id="b.REV.11.11.1">Nuyá Menaintiú tsawant Nuyá nankaamas jaka tepesarmatai Yus ataksha iwiaaku awajsarmai.</s>
      <s id="b.REV.11.11.2">Tura nantakiarmatai Nuyá shuar niin wainkiar ti ashamkarmai.</s>
     </seg>
     <seg type="verse" id="b.REV.11.12">
      <s id="b.REV.11.12.1">Nuyá nu nantakiaru nayaimpinmaya kakaram untsumman antukarmai: "Jui Yakí wakatarum."</s>
      <s id="b.REV.11.12.2">Tu untsummiai.</s>
      <s id="b.REV.11.12.3">Tutai Ashí ni nemasri iimiainiain yurankim amuam nayaimpiniam Wákarmai.</s>
     </seg>
     <seg type="verse" id="b.REV.11.13">
      <s id="b.REV.11.13.1">Túmainiai ti úurkamtai tias nakakam Jeeá pepru saanakmiai.</s>
      <s id="b.REV.11.13.2">Tura siati mir (7.000) shuar Jákarmai nu uujai.</s>
      <s id="b.REV.11.13.3">Chíkichkia sapijmiainiak Yus nayaimpiniam pujana nuna shiir awajsarmai.</s>
     </seg>
     <seg type="verse" id="b.REV.11.14">
      <s id="b.REV.11.14.1">Jímiar Wáitsatin nankaamasai.</s>
      <s id="b.REV.11.14.2">Chikichik ajasua nu Túrunatin ishichik ajasai.</s>
     </seg>
     <seg type="verse" id="b.REV.11.15">
      <s id="b.REV.11.15.1">Nuyá suntar siatia nu, kachun umpuarmatai Chícham kakaram chichainian nayaimpinmayan antunkamai.</s>
      <s id="b.REV.11.15.2">Juna Tímiayi: "Yamaikia ii Uuntri Yus tura ni Anaikiamu Kristu Ashí shuaran akupin ajasarai.</s>
      <s id="b.REV.11.15.3">Niisha tuke amutsuk akupkartatui."</s>
     </seg>
     <seg type="verse" id="b.REV.11.16">
      <s id="b.REV.11.16.1">Nuyá paintikuatru uuntka akupin pujutainium Yusai naka pujuarmia nu piniakum tepersar Yúsan shiir awajenak tiarmai:</s>
     </seg>
     <seg type="verse" id="b.REV.11.17">
      <s id="b.REV.11.17.1">"Uunt Yusá, ti kakaram asam Amijiai tujinkiatin atsawai.</s>
      <s id="b.REV.11.17.2">Yáunchusha, yamaisha, tura tuke amuutsuk iwiaaku pujuwitme.</s>
      <s id="b.REV.11.17.3">Ame ti kakarmarmijiai nekas akupkatin juarme yamaikia.</s>
      <s id="b.REV.11.17.4">Tuma asakmin yuminsajme, tiarmai.</s>
     </seg>
     <seg type="verse" id="b.REV.11.18">
      <s id="b.REV.11.18.1">Ashí shuar kajertamkaru ain yamaikia amesha kajerkatin tsawant jeayi.</s>
      <s id="b.REV.11.18.2">Jákarusha iniantkim ni Túramuri iisartatme.</s>
      <s id="b.REV.11.18.3">Turam amée shuarka shiir etserturmakua nusha, tura Aminiak Enentáimturmasarua nusha, tura Amin shiir awajtamsarua nusha Ashí mash ti shiira nuna Súakum akiktatme.</s>
      <s id="b.REV.11.18.4">Antsu ju nunkan emesniuka Ashí emesratniunam akupkattame."</s>
      <s id="b.REV.11.18.5">Tu tiarmai.</s>
     </seg>
     <seg type="verse" id="b.REV.11.19">
      <s id="b.REV.11.19.1">Tuíniakui Yusa Uunt Jee nayaimpiniam ana nu uranmiatai wakenmaani Chícham Aarma Chumpitiai paant amai.</s>
      <s id="b.REV.11.19.2">Túrunamtai peemsha, ipiamtasha, Cháarpisha, uusha amai tura michasha ti kakekamai.</s>
     </seg>
    </div>
    <div type="chapter" id="b.REV.12">
     <seg type="verse" id="b.REV.12.1">
      <s id="b.REV.12.1.1">Nuyá nakumkamu ti Enentáimpramnia nayaimpiniam wantinkiamai.</s>
      <s id="b.REV.12.1.2">Nuwa etsajai penuarma wantinkiamai.</s>
      <s id="b.REV.12.1.3">Nawesha nantunam ekeemai.</s>
      <s id="b.REV.12.1.4">Tura Múuknum tuse yaan etsenkrakuyi.</s>
     </seg>
     <seg type="verse" id="b.REV.12.2">
      <s id="b.REV.12.2.1">Nu nuwa ajamtin asa jurertaj tusa Wáitiak ti kakantar uutmiai.</s>
     </seg>
     <seg type="verse" id="b.REV.12.3">
      <s id="b.REV.12.3.1">Tumai ataksha ti Enentáimpramnia nayaimpiniam wantinkiamai.</s>
      <s id="b.REV.12.3.2">Ti Kajen Yajasma kapaaku wantinkiamai.</s>
      <s id="b.REV.12.3.3">Muukesha siati asa siati akuptai tawaspan etsenkraku ármai.</s>
      <s id="b.REV.12.3.4">Tura kachurisha Tiásauyi.</s>
     </seg>
     <seg type="verse" id="b.REV.12.4">
      <s id="b.REV.12.4.1">Menaintiu nakakam Jeeán yaan ni ujukéjai japiki akakermai.</s>
      <s id="b.REV.12.4.2">Tura Nunká utsamai.</s>
      <s id="b.REV.12.4.3">Nu Ti Kajen Yajasma nu nuwa jatema nui wajasmai.</s>
      <s id="b.REV.12.4.4">Júrermataik yuruataj tusa wajattsamai.</s>
     </seg>
     <seg type="verse" id="b.REV.12.5">
      <s id="b.REV.12.5.1">Tura nuwasha aishmankan jurermai.</s>
      <s id="b.REV.12.5.2">Nu uchi uunt ajas Ashí nunkanam ti kakaram akupkatin asa, nu uchi akupin pujutainium Yus pujana nui junakmiai.</s>
     </seg>
     <seg type="verse" id="b.REV.12.6">
      <s id="b.REV.12.6.1">Tura Núwaka atsamunam pisarmai.</s>
      <s id="b.REV.12.6.2">Nui pujustinian Yus iwiarturmai.</s>
      <s id="b.REV.12.6.3">Tura chikichik mir Jimiará siantu sesenta (1.260) tsawant ayurnat tusa akupkamai.</s>
      <s id="b.REV.12.6.4">Nuka menaintiu Uwí nankaamasaiti.</s>
     </seg>
     <seg type="verse" id="b.REV.12.7">
      <s id="b.REV.12.7.1">Nuyá nayaimpiniam meset amai.</s>
      <s id="b.REV.12.7.2">Nayaimpinmaya suntara Kapitiántri Mikiar ni suntarijiai Ti Kajen Yajasmajai Máanaikiarmai.</s>
      <s id="b.REV.12.7.3">Ti Kajen Yajasmasha ni suntarijiai ti Máanaikiarsha</s>
     </seg>
     <seg type="verse" id="b.REV.12.8">
      <s id="b.REV.12.8.1">nupetmakcharmai.</s>
      <s id="b.REV.12.8.2">Túramtai nayaimpinmaya jiiki akupkamuyi.</s>
     </seg>
     <seg type="verse" id="b.REV.12.9">
      <s id="b.REV.12.9.1">Núnisan Ti Kajen Yajasma Ashí ni suntarijiai Nunká akupnakmai.</s>
      <s id="b.REV.12.9.2">Nu Yajasmasha iwianchi Kapitiántri Satanás tutainti.</s>
      <s id="b.REV.12.9.3">Yáunchuya-napiiti niisha.</s>
      <s id="b.REV.12.9.4">Ashí nunkanmaya Shuáran ananniuiti.</s>
     </seg>
     <seg type="verse" id="b.REV.12.10">
      <s id="b.REV.12.10.1">Nuyá nayaimpinmaya kakaram untsumman antukmajai.</s>
      <s id="b.REV.12.10.2">Tura timiai: "Uunt iwianch ii yachin yajauch áujmatin jiiki akupkamu asamtai yamaikia ii Yusri uwemtikratniusha tura ni kakarmarin iniakmastincha tura akupkatniusha jeayi.</s>
      <s id="b.REV.12.10.3">Anaikiamu Krístusha Ashí akupin ajastincha jeayi.</s>
      <s id="b.REV.12.10.4">Tura uunt iwianch ii yachin tsawaisha Káshisha iniaitsuk Yusai yajauch áujmatniua nuna</s>
     </seg>
     <seg type="verse" id="b.REV.12.11">
      <s id="b.REV.12.11.1">iiksan ii yachi nupetmakarai.</s>
      <s id="b.REV.12.11.2">Yus-susamu murikiu numpea ainis Jesukrístu numpejai nupetmakarai.</s>
      <s id="b.REV.12.11.3">Niisha Jákatniuitkiusha surimiatsuk nekas-chichaman Páchitsuk etserkarmai.</s>
      <s id="b.REV.12.11.4">Nujaisha uunt iwianchin nupetkarmai.</s>
     </seg>
     <seg type="verse" id="b.REV.12.12">
      <s id="b.REV.12.12.1">Tuma asamtai nayaimpiniam pujarmena nusha warastarum.</s>
      <s id="b.REV.12.12.2">Antsu Nunká tura Entsá pujarmena nusha uunt iwianch atumin tarutmarmatai, maa, waitnentajrume.</s>
      <s id="b.REV.12.12.3">Ni tsawantri ishichik ajatesman Nekáa ti kajekuiti."</s>
      <s id="b.REV.12.12.4">Tu timiai.</s>
     </seg>
     <seg type="verse" id="b.REV.12.13">
      <s id="b.REV.12.13.1">Nuyá Ti Kajen Yajasma Nunká ajapna nuwa aishmankan jurerma nuna aintramai.</s>
     </seg>
     <seg type="verse" id="b.REV.12.14">
      <s id="b.REV.12.14.1">Turakui nuwan uunt nanapen churuwia nanapea ainis sunasmai.</s>
      <s id="b.REV.12.14.2">Nujai nanamuk Yáunchuya-napiya pisar atsamunam wemai.</s>
      <s id="b.REV.12.14.3">Tura ni ayuratniunam menaintiu Uwí Nuyá sais nantu pujusmai.</s>
     </seg>
     <seg type="verse" id="b.REV.12.15">
      <s id="b.REV.12.15.1">Nuyá nu napi ni weneya Entsá jiiki nujankrumamai nuwan ajekrataj tusa.</s>
     </seg>
     <seg type="verse" id="b.REV.12.16">
      <s id="b.REV.12.16.1">Túrasha nunka nuwan yayak nakaak nu entsan mash Ukuyámai.</s>
     </seg>
     <seg type="verse" id="b.REV.12.17">
      <s id="b.REV.12.17.1">Túramtai nuwan ti kajerak ni Weeá Chíkich írunna nujai Máaniaktaj tusa wemai.</s>
      <s id="b.REV.12.17.2">Nu shuarsha Yus akupkamun umirainiak Jesusan ti shiir áujmaténakui, niijiai Máaniaktaj tawai.</s>
     </seg>
    </div>
    <div type="chapter" id="b.REV.13">
     <seg type="verse" id="b.REV.13.1">
      <s id="b.REV.13.1.1">Nuyá nayaantsa Káanmatkariin wajasan nayaantsanmaya Yajasman jiiniun wainkiamjai.</s>
      <s id="b.REV.13.1.2">Muukesha Siátitiat kachuri tias tura akuptai tawaspasha tias armai.</s>
      <s id="b.REV.13.1.3">Ashí muuken Yúsan yajauch chicharin tu aarmauyi.</s>
     </seg>
     <seg type="verse" id="b.REV.13.2">
      <s id="b.REV.13.2.1">Nui Wáinkiamaj nu Yajasma nekas uunt Yawáa ainniuitiat nawenka chai nawea ainniuyi.</s>
      <s id="b.REV.13.2.2">Wenesha nekas kajen Yawáa ainniuyi.</s>
      <s id="b.REV.13.2.3">Tura Ti Kajen Yajasma Entsaya Yajasman ni kakarmarincha tura ni akupkatniurincha susamai nujai ti kakaram akupkati tusa.</s>
     </seg>
     <seg type="verse" id="b.REV.13.3">
      <s id="b.REV.13.3.1">Entsaya Yajasma muuké chikichkin jakamnia awatmian wainkiamjai.</s>
      <s id="b.REV.13.3.2">Túrasha pénker awajnasmai.</s>
      <s id="b.REV.13.3.3">Túramtai Ashí nunkanmaya shuar nuna iisar ti Enentáimturar nemarsarmai.</s>
     </seg>
     <seg type="verse" id="b.REV.13.4">
      <s id="b.REV.13.4.1">Túrawar niin tikishmatrar shiir awajsar "ṡYaki jujaisha Jeá.</s>
      <s id="b.REV.13.4.2">Imiá kakaram asamtai yaki niijiai Máanaikminiait?" tiarmai.</s>
      <s id="b.REV.13.4.3">Tura Ti Kajen Yajasma ni kakarmarin Entsaya Yajasman susa asamtai Ashí shuar nincha tikishmatrarmai.</s>
     </seg>
     <seg type="verse" id="b.REV.13.5">
      <s id="b.REV.13.5.1">Núnisan nu Entsaya Yajasma waantu Enentáimtumak Yúsan yajauch chicharkatniusha tsankatnakmai.</s>
      <s id="b.REV.13.5.2">Tura Kuarentitús (42) nantutin kakaram akupkatniun sunasmai.</s>
     </seg>
     <seg type="verse" id="b.REV.13.6">
      <s id="b.REV.13.6.1">Núnisan Túrak Yúsan yajauch áujmatuk ni Náarincha ni Jeencha tura Ashí ni shuari nayaimpiniam pujuinia nunasha katsekkarmai.</s>
     </seg>
     <seg type="verse" id="b.REV.13.7">
      <s id="b.REV.13.7.1">Tura Yusna ainia nujai mesetan najana nupetkatniun tsankatnakmai.</s>
      <s id="b.REV.13.7.2">Tura Ashí nunkanmaya shuaran akupkatniun tsankatnakmai.</s>
     </seg>
     <seg type="verse" id="b.REV.13.8">
      <s id="b.REV.13.8.1">Túramtai Ashí shuar tuke iwiaaku átinia nu papinium ni naari Yámankamtaiknumia anujkamu Atsúarma nuka nu Yajasman tikishmatrarmai.</s>
      <s id="b.REV.13.8.2">Nu papincha Murik jaka nantakmia nu takakui.</s>
     </seg>
     <seg type="verse" id="b.REV.13.9">
      <s id="b.REV.13.9.1">Shuar juna ántakka Enentáimpratí:</s>
     </seg>
     <seg type="verse" id="b.REV.13.10">
      <s id="b.REV.13.10.1">"Shuaran Emetá juinia nusha emetnattawai.</s>
      <s id="b.REV.13.10.2">Núnisan shuaran nankijiai mainia nusha nankijiai mantamnattawai."</s>
      <s id="b.REV.13.10.3">Tuma asamtai Yajasma mesetan najanamtai Yus-shuar Yus Iistí tusar tuke Enentáimtusar katsuntsar pujustin ainiawai.</s>
     </seg>
     <seg type="verse" id="b.REV.13.11">
      <s id="b.REV.13.11.1">Nuyá Chíkich Yajasman kukaria Wáakun wainkiamjai.</s>
      <s id="b.REV.13.11.2">Nusha murikiu aanin Jimiará kachurtiniuyi.</s>
      <s id="b.REV.13.11.3">Tura Ti Kajen Yajasma ainis kakaram chichaakuyi.</s>
     </seg>
     <seg type="verse" id="b.REV.13.12">
      <s id="b.REV.13.12.1">Niisha Entsaya Yajasma kakarmarin Súam akupniuyi.</s>
      <s id="b.REV.13.12.2">Tura Ashí nunkanmaya shuaran "Entsaya Yajasma penké jaa tsuarma nu, shiir awajnasti" Tímiai.</s>
     </seg>
     <seg type="verse" id="b.REV.13.13">
      <s id="b.REV.13.13.1">Núnisan shuarti Túrachminian ti turin asa Ashí shuar iimiainain nayaimpinmaya jinia Nunká ajuarmai.</s>
     </seg>
     <seg type="verse" id="b.REV.13.14">
      <s id="b.REV.13.14.1">Tura Entsaya Yajasma Súam aents Túrachminian ti turak Ashí nunkanmaya shuaran anankawarmai.</s>
      <s id="b.REV.13.14.2">Túrak Entsaya Yajasma nakumkamurin najanawarat tusa akupkamai.</s>
      <s id="b.REV.13.14.3">Túramtai puniajai penké jakamnia awatmia pénker ajasma nuna nakumkamurin najanawarmai.</s>
     </seg>
     <seg type="verse" id="b.REV.13.15">
      <s id="b.REV.13.15.1">Kukaria Yajasma kakaram sunasmai.</s>
      <s id="b.REV.13.15.2">Nujai Entsaya Yajasma najanamun iwiaaku awajsatniua aintsan ichachkiamai.</s>
      <s id="b.REV.13.15.3">Túram Ashí Níniak shiir awajeacham Máatniun susamai.</s>
     </seg>
     <seg type="verse" id="b.REV.13.16">
      <s id="b.REV.13.16.1">Nu arantcha Ashí shuar anujmamprarat tusa akupkamai.</s>
      <s id="b.REV.13.16.2">Uuntcha uchisha Kuítrinniusha Kuítrinchasha ankantcha ankantchasha Ashí ni nijiaincha tura wakerakka untsuurincha anujtuktiniuyi.</s>
     </seg>
     <seg type="verse" id="b.REV.13.17">
      <s id="b.REV.13.17.1">Entsaya Yajasma Náarin tura wakerakka ni Náari Númirurin anujtuktiniuyi.</s>
      <s id="b.REV.13.17.2">Túrachuka sumatnasha sumakchamniuyi, surutnasha surukchamniuyi.</s>
     </seg>
     <seg type="verse" id="b.REV.13.18">
      <s id="b.REV.13.18.1">Wats, wi Tájana ju nekaatniuka ti nekas Enentáimtustiniaiti: Entsaya Yajasma Númiruri aishmanka Númiruri asa sais siantu Seséntisáisaiti (666).</s>
      <s id="b.REV.13.18.2">Ashí ti neka ainia Nú shuar Entsaya Yajasma Númirurin nekapmar niin nekaati.</s>
     </seg>
    </div>
    <div type="chapter" id="b.REV.14">
     <seg type="verse" id="b.REV.14.1">
      <s id="b.REV.14.1.1">Nuyá Murikiun Seun Náinnium wajan wainkiamjai.</s>
      <s id="b.REV.14.1.2">Níijiaisha siantu Kuaréntikuátru mir (144.000) shuar wajaarmai.</s>
      <s id="b.REV.14.1.3">Nusha Nijiái Murikiu Náarincha tura ni Aparí Náarincha anujtukma aarmai.</s>
     </seg>
     <seg type="verse" id="b.REV.14.2">
      <s id="b.REV.14.2.1">Ti Untsurí árpan nayaimpiniam Túntuiniak teer awajenak kanusa uuntri nujankrak téter Ajá Núnisan antukmajai.</s>
      <s id="b.REV.14.2.2">Ti kakaram ipiamta Núnis amai.</s>
     </seg>
     <seg type="verse" id="b.REV.14.3">
      <s id="b.REV.14.3.1">Nu tuntuiyamujai siantu Kuaréntikuátru mir shuar akupin pujutainium naka wajasar yamaram Kántan Kantamáwarmai.</s>
      <s id="b.REV.14.3.2">Niisha kuatru tankunmasha tura paintikuatru uuntnumsha naka wajasar Kantamáwarmai.</s>
      <s id="b.REV.14.3.3">Nu Kántanka Chíkichka nekaachmin armai.</s>
      <s id="b.REV.14.3.4">Aya nu siantu Kuaréntikuátru mir shuarka Jú nunkanmaya shuarnumia uwempraru ásar nu Kántan kantamiarmai.</s>
     </seg>
     <seg type="verse" id="b.REV.14.4">
      <s id="b.REV.14.4.1">Nu shuarsha nuwajai yajauch ajascharu ásar ti shiir ainiawai.</s>
      <s id="b.REV.14.4.2">Túrawar Murik weana nui nemarainiawai.</s>
      <s id="b.REV.14.4.3">Ju nunkanmaya shuarnumia uwempraru ásarmatai Yussha tura Muriksha ti shiir Enentáimtiarmai.</s>
      <s id="b.REV.14.4.4">Niisha emka juukma ti shiira Núnisan armai.</s>
     </seg>
     <seg type="verse" id="b.REV.14.5">
      <s id="b.REV.14.5.1">Nu shuar penké Wáitruachu ásar Yúsaisha ti shiir Tunáa Máatrachu armai.</s>
     </seg>
     <seg type="verse" id="b.REV.14.6">
      <s id="b.REV.14.6.1">Nuyá nayaimpiniam suntar nanamun wainkiamjai.</s>
      <s id="b.REV.14.6.2">Nusha uwempratin chicham tuke amuukashtinia nuna Ashí nunkanam pujuinia Nú shuaran ujakartiniuyi.</s>
     </seg>
     <seg type="verse" id="b.REV.14.7">
      <s id="b.REV.14.7.1">Nusha ti kakantar untsumuk timiai: "Yus ashamkatarum.</s>
      <s id="b.REV.14.7.2">Ninki shiir awajsatarum.</s>
      <s id="b.REV.14.7.3">Yamaikia Ashí shuaran Súmamtikiawartin tsawant jeayi.</s>
      <s id="b.REV.14.7.4">Nayaimpincha nunkancha nayaantsancha Ashí entsancha najana asamtai shiir awajsatarum."</s>
     </seg>
     <seg type="verse" id="b.REV.14.8">
      <s id="b.REV.14.8.1">Nuyá Chíkich suntar, Jímiara nu, taa timiai: "Pai, Uunt Papirúnia pépruka penké meserai.</s>
      <s id="b.REV.14.8.2">Niisha tuke tsanirmaua Núnisan Ashí shuaran anampratniua Núnisan utsuurmai.</s>
      <s id="b.REV.14.8.3">Tuma asa niisha Nú shuarjai nupetnak tuke emesnarai."</s>
     </seg>
     <seg type="verse" id="b.REV.14.9">
      <s id="b.REV.14.9.1">Nuyá Chíkich suntar, menaintiua nu, taa timiai: "Shuar Entsaya Yajasmancha tura ni nakumkamurincha shiir awajeakuinkia tura nijiainiumsha uwejnumsha ni naari anujtukmaitkuinkia</s>
     </seg>
     <seg type="verse" id="b.REV.14.10">
      <s id="b.REV.14.10.1">Yus niin kajerak ti Asutiáttawai.</s>
      <s id="b.REV.14.10.2">Yapá pachimprachman aartinia aintsan ti kajerkattawai.</s>
      <s id="b.REV.14.10.3">Túramtai asupri ti Tsúer Keá nujai jinium Wáitsartatui.</s>
      <s id="b.REV.14.10.4">Yusa suntari tura Murik iimmianum Apenáwar jinium Wáitsartatui.</s>
     </seg>
     <seg type="verse" id="b.REV.14.11">
      <s id="b.REV.14.11.1">Ni Wáitsatniuri ji esaak kajintsuk tuke mukuintia nuniskete.</s>
      <s id="b.REV.14.11.2">Entsaya yajasman tura ni nakumkamurin shiir awajeenak ni naari anujmamainia nuka tsawaisha Káshisha ayamtsuk Wáitsartatui.</s>
     </seg>
     <seg type="verse" id="b.REV.14.12">
      <s id="b.REV.14.12.1">Nu asamtai ni chichamen umirainiak Yusna ainia nuka Krístun ti shiir nemarainia ásar nu tsawantai itiurchatnum pujuiniak katsuntratin ainiawai."</s>
     </seg>
     <seg type="verse" id="b.REV.14.13">
      <s id="b.REV.14.13.1">Nuyá nayaimpinmaya chichaman antukmajai.</s>
      <s id="b.REV.14.13.2">Nusha turutmiai "Ju Aatratá: "Uunt Jesusan umirainia nu Yamái jakarusha tura ukunam jakarusha ti shiir pujusartatui."</s>
      <s id="b.REV.14.13.3">Tu Aartá" timiai. `Núnisan Yusa Wakaní tawai.</s>
      <s id="b.REV.14.13.4">"Eta, ti takasaru ásar jakar yawerman ayamprartatui.</s>
      <s id="b.REV.14.13.5">Tura ti penker Túrawar akinkiartatui" tawai" turutmiai.</s>
     </seg>
     <seg type="verse" id="b.REV.14.14">
      <s id="b.REV.14.14.1">Nuyá yurankim Pújun wainkiamjai.</s>
      <s id="b.REV.14.14.2">Tura yuranminiam Aents Ajasua nuna eketun wainkiamjai.</s>
      <s id="b.REV.14.14.3">Akuptai tawaspan kurijiai najanamu etsenkrakuyi.</s>
      <s id="b.REV.14.14.4">Tura machitian éren takakuyi.</s>
     </seg>
     <seg type="verse" id="b.REV.14.15">
      <s id="b.REV.14.15.1">Tura Chíkich suntar Yusa Uunt Jeenia jiinki yuranminiam eketun kakantar chicharuk Tímiai "Arak Júuktin tsawant jeayi.</s>
      <s id="b.REV.14.15.2">Machitrumjai tsupiram Juuktá."</s>
     </seg>
     <seg type="verse" id="b.REV.14.16">
      <s id="b.REV.14.16.1">Tutai yuranminiam eketu ni machitrijiai Nunká arakman tsupir juukmai.</s>
     </seg>
     <seg type="verse" id="b.REV.14.17">
      <s id="b.REV.14.17.1">Nuyá Chíkich suntar Yusa Uunt Jee nayaimpiniam ana Nuyá Jíinkimiai.</s>
      <s id="b.REV.14.17.2">Niisha ni machitri éren takakuyi.</s>
     </seg>
     <seg type="verse" id="b.REV.14.18">
      <s id="b.REV.14.18.1">Tura Chíkich suntar naman maar Yus-Sútainmaya Jíinkimiai.</s>
      <s id="b.REV.14.18.2">Niisha jinia Wáinniuyi.</s>
      <s id="b.REV.14.18.3">Tura Máchit ti éren takakun kakantar chicharuk timiai "Machitrum ti érea nujai uwa Nunká arakma nu tsupiram Juuktá.</s>
      <s id="b.REV.14.18.4">Mash tsamakarai."</s>
     </seg>
     <seg type="verse" id="b.REV.14.19">
      <s id="b.REV.14.19.1">Tutai suntar ni machitrijiai Ashí nunkanmaya uwa neren tsupir juukmai.</s>
      <s id="b.REV.14.19.2">Tura neketainiam chumpiamai.</s>
      <s id="b.REV.14.19.3">Nu neketai Yus ti kajerak Shuáran ti Asutiátta nuna nakumeawai.</s>
     </seg>
     <seg type="verse" id="b.REV.14.20">
      <s id="b.REV.14.20.1">Tura uunt péprunmaya arantach ijiurarmai.</s>
      <s id="b.REV.14.20.2">Tura neketainmaya numpa Jíinkimiai.</s>
      <s id="b.REV.14.20.3">Nu numpa tres siantu (300) kirumitrua nui pajamar kawayu nujijiai métek ajasmai.</s>
     </seg>
    </div>
    <div type="chapter" id="b.REV.15">
     <seg type="verse" id="b.REV.15.1">
      <s id="b.REV.15.1.1">Nuyá ashammain ti Enentáimpramnian nayaimpiniam wainkiamjai.</s>
      <s id="b.REV.15.1.2">Siati suntar Amúamunam Wáitkiastinia nuna takusarmai.</s>
      <s id="b.REV.15.1.3">Nujai ju nunkanam yajauch Shuáran ti Wáitkiasar Yus kajeamun umirtatui.</s>
     </seg>
     <seg type="verse" id="b.REV.15.2">
      <s id="b.REV.15.2.1">Nuyá antumianka aintsan ti saar jijiai pachimpramun wainkiamjai.</s>
      <s id="b.REV.15.2.2">Ni Káanmatkarincha Entsaya Yajasman tura ni nakumkamurincha nupetkarma nu nui wajaarmai.</s>
      <s id="b.REV.15.2.3">Tura niin arpa tuntuitiain Yus Súsarmai.</s>
     </seg>
     <seg type="verse" id="b.REV.15.3">
      <s id="b.REV.15.3.1">Túramtai Kantamáwarmai.</s>
      <s id="b.REV.15.3.2">Yusa yaintri Muisaisa kantarincha tura Murikiu kantarincha kantamainiak tiarmai: "Uuntá, Ashí tujinchaitme.</s>
      <s id="b.REV.15.3.3">Ti penker tura ti Enentáimturmin Ashí najanaitme.</s>
      <s id="b.REV.15.3.4">Ashí Uunt Akupin asam Ashí nekasa nu Túrasha pénkera nu Túriniaitme.</s>
     </seg>
     <seg type="verse" id="b.REV.15.4">
      <s id="b.REV.15.4.1">Uuntá, ṡyaki ashampramkachat~i.</s>
      <s id="b.REV.15.4.2">Tura yaki ti shiir awajtamsachat~i?</s>
      <s id="b.REV.15.4.3">Aya Amek ti shiir tunaarinchaitme.</s>
      <s id="b.REV.15.4.4">Ashí nunkanmaya shuar ame ti shiir Túramun Wáinkiár Aminiak jeartamar ti shiir awajtamsartatui."</s>
      <s id="b.REV.15.4.5">Tu Kantamáwarmai.</s>
     </seg>
     <seg type="verse" id="b.REV.15.5">
      <s id="b.REV.15.5.1">Nuyá atak Yusa Uunt Jeen iisan, Ti Shiir Tesaamun uranniun wainkiamjai.</s>
     </seg>
     <seg type="verse" id="b.REV.15.6">
      <s id="b.REV.15.6.1">Tura Ti Shiir Tesaamunmaya siati suntar siati Wáitkiastinjai Jíinkiarmai.</s>
      <s id="b.REV.15.6.2">Niisha ti shiir Pújun entsaru armai.</s>
      <s id="b.REV.15.6.3">Netsepnumsha kurin emenmama armai.</s>
     </seg>
     <seg type="verse" id="b.REV.15.7">
      <s id="b.REV.15.7.1">Nuyá kuatru tankunmaya chikichik Kurí pininkian Súsarmai.</s>
      <s id="b.REV.15.7.2">Nu pinin tuke iwiaaku Yusa kajetairijiai piaku armai.</s>
     </seg>
     <seg type="verse" id="b.REV.15.8">
      <s id="b.REV.15.8.1">Tura Yusa kakarmari ti ashammai Ti Shiir Tesaamunam mukuintiua Núnis piakmai.</s>
      <s id="b.REV.15.8.2">Túramtai nu siati suntar Wáitkiastinian ukarar amuiniatsain Yusa Jeen wayachminiuyi.</s>
     </seg>
    </div>
    <div type="chapter" id="b.REV.16">
     <seg type="verse" id="b.REV.16.1">
      <s id="b.REV.16.1.1">Nuyá Imiá Shiir Tesaamunmaya ti kakaram chichaamun antukmajai.</s>
      <s id="b.REV.16.1.2">Nusha siati suntaran tiarmai "Nunká werum Yusa kajetairi siati pininnum ana nu Ashí ukartarum."</s>
     </seg>
     <seg type="verse" id="b.REV.16.2">
      <s id="b.REV.16.2.1">Tutai emka suntar we, pininnumia kukar ukarmai.</s>
      <s id="b.REV.16.2.2">Túramtai Ashí shuar Entsaya Yajasma Náarin anujmamprar ni nakumkamurin shiir awajiarma nuna ti najamin kuchap jiintiurarmai.</s>
     </seg>
     <seg type="verse" id="b.REV.16.3">
      <s id="b.REV.16.3.1">Nuyá Chíkich suntar Jímiara nu, we Yusa kajetairin nayaantsanam ukarmai.</s>
      <s id="b.REV.16.3.2">Túramtai nayaants Jakáa numpéa ainis ajasmai.</s>
      <s id="b.REV.16.3.3">Tura Ashí nui pujuinia nu kajinkiarmai.</s>
     </seg>
     <seg type="verse" id="b.REV.16.4">
      <s id="b.REV.16.4.1">Nuyá suntar menaintiua nu, entsanam tura Púkuninmasha ukarmai.</s>
      <s id="b.REV.16.4.2">Túramtai Ashí numpa ajasarmai.</s>
     </seg>
     <seg type="verse" id="b.REV.16.5">
      <s id="b.REV.16.5.1">Nuyá suntar Entsá Wáinniua nuna chichamen antukmajai.</s>
      <s id="b.REV.16.5.2">"Uuntá, amek ti penker Yus asam Jútikiame.</s>
      <s id="b.REV.16.5.3">Yáunchusha tuke Pujú asam ti Shíiraitme.</s>
     </seg>
     <seg type="verse" id="b.REV.16.6">
      <s id="b.REV.16.6.1">Iis, nu shuar amée Shuárumincha tura ame chichammin etserniuncha Máawar ni numpen ukatraru ásarmatai Amesha Núnismek numpa aarume.</s>
      <s id="b.REV.16.6.2">Maa, Páchitsuk aitkianatin ainiawai."</s>
     </seg>
     <seg type="verse" id="b.REV.16.7">
      <s id="b.REV.16.7.1">Tutai naman-maa-Yus-Sútainmaya chichaman antukmajai.</s>
      <s id="b.REV.16.7.2">"Eta, Uuntá.</s>
      <s id="b.REV.16.7.3">Nekas kakaram asam Ashí ti tujinchaitme, Nekas Túratniua nu ti penker Túrin asam nu shuar Túramujai métek akiruitme, timiai."</s>
     </seg>
     <seg type="verse" id="b.REV.16.8">
      <s id="b.REV.16.8.1">Nuyá suntar kuatrua nu, tsawai nantunam ukarmai.</s>
      <s id="b.REV.16.8.2">Túramtai jijiai Shuáran esaamujai Wáitkiastin kakaram sunasmai.</s>
     </seg>
     <seg type="verse" id="b.REV.16.9">
      <s id="b.REV.16.9.1">Tura shuar ti Sukuám Wáitiarmia nu, nu Wáitkiastinian nérenniun Yusan yajauch chicharkarmai.</s>
      <s id="b.REV.16.9.2">Tura ni tunaarin Enentáimtsuk Niin shiir awajsatniuncha penké nakitrarmai.</s>
     </seg>
     <seg type="verse" id="b.REV.16.10">
      <s id="b.REV.16.10.1">Nuyá suntar senkua nu, Entsaya Yajasma akupin pujutairin ukarmai.</s>
      <s id="b.REV.16.10.2">Túramtai ni nunkeen Ashí kashi ajasmai.</s>
      <s id="b.REV.16.10.3">Tura shuar ti najaimiainiak iniaincha esamiarmai.</s>
     </seg>
     <seg type="verse" id="b.REV.16.11">
      <s id="b.REV.16.11.1">Tura Nújaisha yajauch Túratniuncha iniaisacharmai.</s>
      <s id="b.REV.16.11.2">Antsu Kuchapríjiaisha tura ti najaimiainiak Wáitiainiak nayaimpinmaya Yúsan ti yajauch chicharkarmai.</s>
     </seg>
     <seg type="verse" id="b.REV.16.12">
      <s id="b.REV.16.12.1">Nuyá suntar saisa nu, Eupratis entsanam ukarmai.</s>
      <s id="b.REV.16.12.2">Túramtai Kuyuámai.</s>
      <s id="b.REV.16.12.3">Nujai nantu Tátainmaania akupin taarti tusa jintiamnamai.</s>
     </seg>
     <seg type="verse" id="b.REV.16.13">
      <s id="b.REV.16.13.1">Tura Nuyá juna wainkiamjai.</s>
      <s id="b.REV.16.13.2">Ti Kajen Yajasma weneyasha, Entsaya Yajasma weneyasha tura Núnisan penké Kukaria Yajasma ántar Yúsnan etserniua nuna weneyasha puachia Núnin yajauch wakan menaint Jíiniarmai.</s>
     </seg>
     <seg type="verse" id="b.REV.16.14">
      <s id="b.REV.16.14.1">Iwianch ainiak aents tujintiamun Túruiniak Ashí nunkanmaya akupniun irurarmai.</s>
      <s id="b.REV.16.14.2">Ti Tujincha-Yusai ni uunt tsawantri jeamtai mesetan najanatai tusar weriarmai.</s>
     </seg>
     <seg type="verse" id="b.REV.16.15">
      <s id="b.REV.16.15.1">(Yamái Kristu "Aneara pujustarum, tawai.</s>
      <s id="b.REV.16.15.2">Nékachmanum kasa Núnisnak jeattajai.</s>
      <s id="b.REV.16.15.3">Kánutsuk tuke iwiarnar pujak ni entsatairin pénker Wáinia Nú shuar ti shiir átatui.</s>
      <s id="b.REV.16.15.4">Misuchu asa natsaarchattawai."</s>
      <s id="b.REV.16.15.5">Tu tawai.)</s>
     </seg>
     <seg type="verse" id="b.REV.16.16">
      <s id="b.REV.16.16.1">Tura yajauch wakan uunt akupin ainian Armajetún nunkanam irurarmai.</s>
      <s id="b.REV.16.16.2">Israer-chichamnum nu nunka tu anaikiamuiti.</s>
     </seg>
     <seg type="verse" id="b.REV.16.17">
      <s id="b.REV.16.17.1">Nuyá suntar siatia nu, nasenam ukarmai.</s>
      <s id="b.REV.16.17.2">Túramtai nayaimpinmaya Yusa Uunt Jeenia ti kakaram chicham Yus akupin pujutainmaya chichaak "Mash uminkiai" timiai.</s>
     </seg>
     <seg type="verse" id="b.REV.16.18">
      <s id="b.REV.16.18.1">Tura nuyanka peemsha, Chárpisha, ipiamtasha ajamai.</s>
      <s id="b.REV.16.18.2">Tura nunkasha ti kakaram úurkamai.</s>
      <s id="b.REV.16.18.3">Maa, aents Jú nunkanam Yámankamtaik pujuarmia Nuyá Júnis úurkamuka atsuwiti.</s>
     </seg>
     <seg type="verse" id="b.REV.16.19">
      <s id="b.REV.16.19.1">Ti Uunt Péprusha menaint nakantramai.</s>
      <s id="b.REV.16.19.2">Ashí nunkanmaya péprusha saanakiarmai.</s>
      <s id="b.REV.16.19.3">Nuisha Yus ti kajerak Papirúnia pépruncha kajinmattsuk ni kajetairin Yapá umutaia aintsan aarmai.</s>
     </seg>
     <seg type="verse" id="b.REV.16.20">
      <s id="b.REV.16.20.1">Entsá ajapén atentrasha tura murasha menkaramai.</s>
     </seg>
     <seg type="verse" id="b.REV.16.21">
      <s id="b.REV.16.21.1">Núnisan nayaimpinmaya uunt kaya Núnisan micha Kákeramai.</s>
      <s id="b.REV.16.21.2">Ti uunt ainiak kintiarjai métek kijin armai.</s>
      <s id="b.REV.16.21.3">Shuarsha nujai ti Wáitiainiayatan áyatik Yúsan yajauch chicharkarmai.</s>
     </seg>
    </div>
    <div type="chapter" id="b.REV.17">
     <seg type="verse" id="b.REV.17.1">
      <s id="b.REV.17.1.1">Nuyá siati suntarnumia chikichik taruti turutmiai "Winitiá.</s>
      <s id="b.REV.17.1.2">Tsanirmatai nuwa ti Asutiátniun iniaktustatjame.</s>
      <s id="b.REV.17.1.3">Nu nuwa nayaantsanam uku eketui.</s>
     </seg>
     <seg type="verse" id="b.REV.17.2">
      <s id="b.REV.17.2.1">Ashí ju nunkanmaya akupin niijiai tsanirmawaru ainiawai.</s>
      <s id="b.REV.17.2.2">Núnisan Ashí ju nunkanmaya shuar, nu nuwa tsanirmatniun tsankateam, nijiamanch umartinia aintsar niijiai ti yajauch Túrawar nampekarmai."</s>
      <s id="b.REV.17.2.3">Nuna taku Yusnumia kanaktinian nakumkamai.</s>
     </seg>
     <seg type="verse" id="b.REV.17.3">
      <s id="b.REV.17.3.1">Nuya mesekranam kampuntin atsamunam jurukmiai.</s>
      <s id="b.REV.17.3.2">Tura nui Yajasma kapaakunam nuwa eketun wainkiamjai.</s>
      <s id="b.REV.17.3.3">Nu Yajasmanmasha Ashí Yúsan yajauch chichareamu aatramuyi.</s>
      <s id="b.REV.17.3.4">Muuke Siátitiat kachuri Tiásauyi.</s>
     </seg>
     <seg type="verse" id="b.REV.17.4">
      <s id="b.REV.17.4.1">Nu nuwasha tarachin yamakai kapaakujaisha ti shiir iwiarmamar entsaruyi.</s>
      <s id="b.REV.17.4.2">Kurijiaisha, Shíirmach kayajaisha, ti shiir Sháukjaisha iwiarmamprauyi.</s>
      <s id="b.REV.17.4.3">Kurí pininkian Muíjmiainniasha tura Ashí ni tsanirmatairi Imiá yajauch armia nunasha piakun ajaamak takakauyi.</s>
     </seg>
     <seg type="verse" id="b.REV.17.5">
      <s id="b.REV.17.5.1">Nijiainiumsha ni naaria aintsan Yúpichuch nekaachminia nu Júnis aarmauyi: UUNT PAPIRUNIA, Ashí Tsanirmauncha tura Ashí Ju Nunkanam Muíjmiainian Túrinia Nunasha Nukurinti.</s>
     </seg>
     <seg type="verse" id="b.REV.17.6">
      <s id="b.REV.17.6.1">Nu nuwasha Yus-shuar Krístunun etserkar Máawarma ainia nuna numpen nampekuyi.</s>
      <s id="b.REV.17.6.2">Nuna Wáinkian ti Enentáimturmajai.</s>
     </seg>
     <seg type="verse" id="b.REV.17.7">
      <s id="b.REV.17.7.1">Túrunamtai nayaimpinmaya suntar Túrutmiai "ṡUrukamtai Imiá Enentáimtam?</s>
      <s id="b.REV.17.7.2">Wats, Ashí nuwanun paant ujaktatjame.</s>
      <s id="b.REV.17.7.3">Núnisan yajasma ekenak Júana nunasha paant ujaktatjame.</s>
      <s id="b.REV.17.7.4">Muukesha Siátichukait tura kachurisha Tiáschak ainia.</s>
     </seg>
     <seg type="verse" id="b.REV.17.8">
      <s id="b.REV.17.8.1">Nu yajasma Wáinkiam nuka yaunchu pujuwiti tura yamaikia jui pujachiat Amúamunam tuke Játsuk Nánkatkachu Wáanmaya Jíinkíttiawai.</s>
      <s id="b.REV.17.8.2">Shuar nuna Wáinkiar ni naari tuke iwiaaku pujutai papinium Yámankamtaiknumia anujtukchamua nuka nu yajasman ashamkartatui.</s>
      <s id="b.REV.17.8.3">Nu yajasma yaunchu Pujú yamaikia atsayat atak wantinkiattawai' turutmiai.</s>
     </seg>
     <seg type="verse" id="b.REV.17.9">
      <s id="b.REV.17.9.1">`Nekas neka ainia nu juna Enentáimturarti: Siati muukenka siati Náintian nakumui.</s>
      <s id="b.REV.17.9.2">Nu nuwa nui eketui.</s>
     </seg>
     <seg type="verse" id="b.REV.17.10">
      <s id="b.REV.17.10.1">Núnisan ni siati muuke siati akupniun nakumui.</s>
      <s id="b.REV.17.10.2">Kame senku akupniuka nankaamasaru ainiawai.</s>
      <s id="b.REV.17.10.3">Chikichik tuke akupniuiti tura Chíkichka tuke taatsui.</s>
      <s id="b.REV.17.10.4">Nii taasha Núkap tsawant akupkashtatui.</s>
     </seg>
     <seg type="verse" id="b.REV.17.11">
      <s id="b.REV.17.11.1">Nuyá Ashí ukunmanka yaunchu amia Nú yajasma wantiniak nujai uchu akupin ajastatui.</s>
      <s id="b.REV.17.11.2">Túmaitiat Chíkich siati akupniujai iruram métek Enentáimpramniaiti.</s>
      <s id="b.REV.17.11.3">Tura nu yajasma yamaikia atsayat wantiniak akupak umik tuke emesnartinnium wétatui' turutmiai.</s>
     </seg>
     <seg type="verse" id="b.REV.17.12">
      <s id="b.REV.17.12.1">`Tias kachuri Wáinkiám nuka tias akupin tuke akupeenatsna Núiti.</s>
      <s id="b.REV.17.12.2">Niisha nu yajasmajai métek penké ishichik tsawant akupin ajasartatui.</s>
     </seg>
     <seg type="verse" id="b.REV.17.13">
      <s id="b.REV.17.13.1">Ju tias akupniusha métekrak Enentáimiainiak ni kakarmarin yajasman Súsartatui Nújaisha akupkat tusar.</s>
     </seg>
     <seg type="verse" id="b.REV.17.14">
      <s id="b.REV.17.14.1">Murikjaisha mesetan najanawartatui.</s>
      <s id="b.REV.17.14.2">Túrasha Murik nupetkartatui.</s>
      <s id="b.REV.17.14.3">Niisha uuntjai nankaamas Uunt asa tura Núnisan akupniujai nankaamas Akupin asa nupetmaktatui.</s>
      <s id="b.REV.17.14.4">Tura Niijiai írutraa nu, Yus Winia Atí tusa achikma ásar tura Niin tuke umirin ásar Niijiai nupetmakartatui.'</s>
     </seg>
     <seg type="verse" id="b.REV.17.15">
      <s id="b.REV.17.15.1">Suntar tuke chichartak turutmiai `Tsanirmatai nuwa nayaantsanam uku eketu Wáinkiachumek.</s>
      <s id="b.REV.17.15.2">Nu nayaantsaka Ashí nunkanmaya Shuáran nakumeawai.</s>
     </seg>
     <seg type="verse" id="b.REV.17.16">
      <s id="b.REV.17.16.1">Tura tias Káchuka yajasmanum Wáinkiam nu, tsanirmatai nuwan nakitrar ajapawar Misú ikiukiartatui.</s>
      <s id="b.REV.17.16.2">Ni Ayashíncha yuawartatui tura aesawartatui.</s>
     </seg>
     <seg type="verse" id="b.REV.17.17">
      <s id="b.REV.17.17.1">Nu akupniu Enentáin Yuska ni wakeramurin apujsaiti.</s>
      <s id="b.REV.17.17.2">Nii timia nu umintsain akupniusha métekrak Enentáimprar ni kakarmarin takamtsuk yajasman Súsatniun Enentáimtikramai.</s>
     </seg>
     <seg type="verse" id="b.REV.17.18">
      <s id="b.REV.17.18.1">Nuwa Wáinkiam nuka Ashí nunkanmaya akupniun akupeana nu pépruiti."</s>
     </seg>
    </div>
    <div type="chapter" id="b.REV.18">
     <seg type="verse" id="b.REV.18.1">
      <s id="b.REV.18.1.1">Nuyá nayaimpinmaya suntar Táarun wainkiamjai.</s>
      <s id="b.REV.18.1.2">Ti kakaram akupin asa nunkancha Tsáapin awajsamai.</s>
     </seg>
     <seg type="verse" id="b.REV.18.2">
      <s id="b.REV.18.2.1">Tura ti kakantar chichaak timiai "Pai, Uunt Papirúnia penké meserai.</s>
      <s id="b.REV.18.2.2">Tura yamaikia íwianch matsamtaisha Ashí yajauch Wakaní pujutairisha ajasai.</s>
      <s id="b.REV.18.2.3">Muijmiai nanamtincha tura Ashí yajauch nanamtin ainia nusha nui pasunmainiawai.</s>
     </seg>
     <seg type="verse" id="b.REV.18.3">
      <s id="b.REV.18.3.1">Nu péprunmaya shuar tuke tsanirmaua Núnisan Ashí nunkanmaya shuaran anampratniua Núnisan ni ti yajauch turamujai utsuurmai.</s>
      <s id="b.REV.18.3.2">Núnisan Ashí Jú nunkanmaya akupin Yúsan iniaisar niijiai tsanirmawarua ainis ainiawai.</s>
      <s id="b.REV.18.3.3">Tura shuarsha ni yajauch wararmajai ti Kuítrintin ajasaruiti."</s>
      <s id="b.REV.18.3.4">Tu timiai.</s>
     </seg>
     <seg type="verse" id="b.REV.18.4">
      <s id="b.REV.18.4.1">Nuyá nayaimpinmaya ti kakantar chichaman antukmajai.</s>
      <s id="b.REV.18.4.2">"Wíi shuaraitrumna nuka Nú peprunmaya Jíinkitiarum.</s>
      <s id="b.REV.18.4.3">Túrachkurmeka ni tunaari jumamkirum ni Wáitsatniurincha pachiinkiattarme.</s>
     </seg>
     <seg type="verse" id="b.REV.18.5">
      <s id="b.REV.18.5.1">Ni tunaarisha ti piak nayaimpiniam jeastatuk ajasai.</s>
      <s id="b.REV.18.5.2">Tuma asamtai Yus ni tunaarin kajinmatkichuiti.</s>
     </seg>
     <seg type="verse" id="b.REV.18.6">
      <s id="b.REV.18.6.1">Ni Tunáa Túramujai métek akikiam ataksha nuna nankaamas métek patattsata.</s>
      <s id="b.REV.18.6.2">Ni yajauch Túramu nijiamchin Ashí aararma Núnisan nuna nankaamas ti Wáitsatin nijiamanch pachimpruram susata.</s>
     </seg>
     <seg type="verse" id="b.REV.18.7">
      <s id="b.REV.18.7.1">Waantu Enentáimtumak yajauchin wararsama nujai métek ti Wáitkiastá yamaikia.</s>
      <s id="b.REV.18.7.2">Tunáan ti Túriniaitiat ni Enentáinkia Enentáimias "Uunt Akupniuitjai.</s>
      <s id="b.REV.18.7.3">Wajechu asan penké Wáitsashtiniaitjai" tu Enentáimtumawai.</s>
     </seg>
     <seg type="verse" id="b.REV.18.8">
      <s id="b.REV.18.8.1">Tuma asamtai ti Wárik chikichik tsawantai ni Wáitsatniuri tarittiawai.</s>
      <s id="b.REV.18.8.2">Jákatniusha ti Wáitsatniusha tura tsukasha Tarí Ashí jijiai ekeemankattawai.</s>
      <s id="b.REV.18.8.3">Uunt Yus Ashí Tujincha nu kajerkamu asa nujai Asutniáttawai."</s>
      <s id="b.REV.18.8.4">Tu timiai.</s>
     </seg>
     <seg type="verse" id="b.REV.18.9">
      <s id="b.REV.18.9.1">Ashí nunkanmaya akupin niijiai tsanirmawaru ainia nu Ashí yajauchin niijiai wararsaru ásar nu pepru esaak Múkuint ajakui eararmai.</s>
     </seg>
     <seg type="verse" id="b.REV.18.10">
      <s id="b.REV.18.10.1">Ti esaak Wáitiakui nui pachiinkiar Wáitsatniun ashamainiak arant wajasar tiartatui "Maa, Papirúnia ti uunt pépruitiat nekas Wáitnenmai ajawai.</s>
      <s id="b.REV.18.10.2">Imiá Wárik ni Wáitsatniuri tarini."</s>
     </seg>
     <seg type="verse" id="b.REV.18.11">
      <s id="b.REV.18.11.1">Núnisan Ashí nunkanam Súrin ainia nusha nu péprun ti kuntuts Enentáimturar earartatui.</s>
      <s id="b.REV.18.11.2">Ni surutain itiamun ṡyaki sumarkat?</s>
     </seg>
     <seg type="verse" id="b.REV.18.12">
      <s id="b.REV.18.12.1">Kame juna itiaru ainiawai: kurincha, Kuítniasha, kaya Shíirmachincha, ti shiir Sháuknasha, ti pénker tarachniasha, akupin entsatai shiirmachin yamakaincha kapaaniuncha, sétancha, itiaru ainiawai.</s>
      <s id="b.REV.18.12.2">Núnisan Ashí kunkuin numincha, ti shiir awara najanamuncha, ti Shíiram numincha, Yankú jiruncha, penké jiruncha, Mármur kayancha itiaru ainiawai.</s>
     </seg>
     <seg type="verse" id="b.REV.18.13">
      <s id="b.REV.18.13.1">Núnisan ishpinnasha, Nusháa kunkuinniasha, mira kunkuinniasha, umutaincha, asuitincha, trikiu nerencha, tura trikiu ti pénker nekenmancha itiaru ainiawai.</s>
      <s id="b.REV.18.13.2">Núnisan aintstai tankuncha, murikniasha, kawaincha ni Kárurijiai, tura Nú arantka Shuárnasha suruktinian itiaru ainiawai.</s>
     </seg>
     <seg type="verse" id="b.REV.18.14">
      <s id="b.REV.18.14.1">Tura nu péprun tiarmai "Numí neren ti wakeruk Súmauya nu yamaikia nui atsawai.</s>
      <s id="b.REV.18.14.2">Ashí ni Kuítrisha tura Ashí ni pénkerisha tuke penké amuukayi."</s>
      <s id="b.REV.18.14.3">Tu tiarmai.</s>
     </seg>
     <seg type="verse" id="b.REV.18.15">
      <s id="b.REV.18.15.1">Ashí nuna Súrin armia nu, nuna surukar Kuítrintin ajasaru ásar, ti Wáitsamun ashamkar arant wajasar earartatui.</s>
     </seg>
     <seg type="verse" id="b.REV.18.16">
      <s id="b.REV.18.16.1">Túrawar tiartatui "Maa, uunt pépruitiat ti Wáitnenmai ajakai.</s>
      <s id="b.REV.18.16.2">Nuwa ti penker iwiarmampra ainis Nuyá shuar akuptai tarachin yamakaijiai kapaaku entsarmai.</s>
      <s id="b.REV.18.16.3">Kurijiaisha kaya ti Shíirmachijiaisha tura ti penker Sháukjaisha ti shiir iwiarmampraruyi.</s>
     </seg>
     <seg type="verse" id="b.REV.18.17">
      <s id="b.REV.18.17.1">Ti Wárik Ashí ju kuit amukaiti."</s>
      <s id="b.REV.18.17.2">Tu tiarmai.</s>
      <s id="b.REV.18.17.3">Ashí uunt Kanú Kapitiántrisha, Ashí nayaantsanam katiinia nusha, Ashí Kanú Wiánniusha, tura Ashí Kanú nérennurisha árantak wajasarmai.</s>
     </seg>
     <seg type="verse" id="b.REV.18.18">
      <s id="b.REV.18.18.1">Tura pepru esaak Múkuint ajan Wáinkiar ti kakantar uutainiak tiarmai "Timiá shiir pepru atsuwiti."</s>
     </seg>
     <seg type="verse" id="b.REV.18.19">
      <s id="b.REV.18.19.1">Tiar ti kuntuts pujuiniak awatmamar kakantar uutainiak tiarmai "Maa, ti uunt pépruitiat ti Wáitnenmai ajakai.</s>
      <s id="b.REV.18.19.2">Ashí uunt kanu nérentin nayaantsanam niijiai takasar Kuítrintin ajasarmai.</s>
      <s id="b.REV.18.19.3">Tura ti Wárik mash emesnarai."</s>
      <s id="b.REV.18.19.4">Tu tiarmai.</s>
     </seg>
     <seg type="verse" id="b.REV.18.20">
      <s id="b.REV.18.20.1">Antsu nayaimpiniam pujarumna nu, Ashí Yus akatramutirmesha, Ashí Yusna etserniutirmesha, tura Ashí Yus-shuar árumna nu ni Wáitsamujai warastarum.</s>
      <s id="b.REV.18.20.2">Nu Wáitsamujai atumin yajauch awajtamsamarmena nuna yapajtiurmakurme.</s>
     </seg>
     <seg type="verse" id="b.REV.18.21">
      <s id="b.REV.18.21.1">Nuyá ti kakaram nayaimpinmaya suntar ti uunt neketai kayan Jukí nayaantsanam ajun timiai "Júnisan uunt pepru Papirúnia emesnar atakka wainniakchatin tuke menkakattawai.</s>
     </seg>
     <seg type="verse" id="b.REV.18.22">
      <s id="b.REV.18.22.1">Tura atakka jantsemma pinkiuisha tampursha shakapsha antunkashtatui.</s>
      <s id="b.REV.18.22.2">Nu arantcha nuinkia shuar penké takakmaschartatui.</s>
      <s id="b.REV.18.22.3">Túramtai nekeamusha antunkashtatui.</s>
      <s id="b.REV.18.22.4">Ashí mitia átatui.</s>
     </seg>
     <seg type="verse" id="b.REV.18.23">
      <s id="b.REV.18.23.1">Shiripkincha ekeemakchartatui.</s>
      <s id="b.REV.18.23.2">Nuatma nampersha antunkashtatui.</s>
      <s id="b.REV.18.23.3">Nuikkia ni shuari Súrin arma nu Ashí nunkanam nankaamantu armai.</s>
      <s id="b.REV.18.23.4">Tura Ashí nunkanmaya shuaran waweatniua aintsan Níiya Núnis ajasarat tusa anankawarmai.</s>
      <s id="b.REV.18.23.5">Túrasha Núnisan ti kakarmaitiat ju mash Túrunayi."</s>
      <s id="b.REV.18.23.6">Tu timiai.</s>
     </seg>
     <seg type="verse" id="b.REV.18.24">
      <s id="b.REV.18.24.1">Kame ni akupkamujai pénker shuar ti mantamnawaru asamtai nu péprunam Ashí yaunchu Yusna etserniu numpesha, Ashí Yus-shuara numpesha tura pénker shuar Ashí nunkanam maamu ainia nuna numpesha nui paant Wáinkiamniaiti.</s>
     </seg>
    </div>
    <div type="chapter" id="b.REV.19">
     <seg type="verse" id="b.REV.19.1">
      <s id="b.REV.19.1.1">Nuyá nayaimpinmaya ti Untsurí aents kakantar untsumainian antukmajai.</s>
      <s id="b.REV.19.1.2">"Ju ti shiir Enentáimtumainti.</s>
      <s id="b.REV.19.1.3">Yuska uwempratniuncha, nekas shiir átinniasha, nankaamaku átinniasha, tura Ashí kakarmancha nekas nérenniuiti.</s>
     </seg>
     <seg type="verse" id="b.REV.19.2">
      <s id="b.REV.19.2.1">Niisha aya nekas pénker Túratniua nuna Túrin asa ti nukap tsanirmaun Ashí shuaran tsanirijiai utsuun ti Asutiáyi.</s>
      <s id="b.REV.19.2.2">Niin ti Wáitkias Ashí ni shuari Máawarman Yapájmiátkaiti" tiarmai.</s>
     </seg>
     <seg type="verse" id="b.REV.19.3">
      <s id="b.REV.19.3.1">Ataksha kakantar untsumainiak tiarmai: "Ti shiiraiti.</s>
      <s id="b.REV.19.3.2">Nii Wáitsatin ji esaak tuke kajintsuk Múkuint ajawai."</s>
      <s id="b.REV.19.3.3">Tu tiarmai.</s>
     </seg>
     <seg type="verse" id="b.REV.19.4">
      <s id="b.REV.19.4.1">Tuíniakui paintikuatru uunta nu tura kuatru tankusha Nunká piniakumawar akupin pujutainium Yus pujana nuna shiir awajsarmai.</s>
      <s id="b.REV.19.4.2">Túrawar "Imiá nekasaiti.</s>
      <s id="b.REV.19.4.3">Ti shiir Túriniaitme" tiarmai.</s>
     </seg>
     <seg type="verse" id="b.REV.19.5">
      <s id="b.REV.19.5.1">Akupin pujutainmaya Chícham Jíinkimiai.</s>
      <s id="b.REV.19.5.2">"Yusna takarniutirmesha tura ni umirniutirmesha, uuntaitkiurmesha úchitkiurmesha Kapitiánitkiurmesha péejchachitkiurmesha, ii Yusri tuke shiir awajsatarum."</s>
      <s id="b.REV.19.5.3">Tu timiai.</s>
     </seg>
     <seg type="verse" id="b.REV.19.6">
      <s id="b.REV.19.6.1">Nuyá ti Untsurí aents chichainiak kanusa uuntri nujankrak téter Ajá Núnisan antukmajai.</s>
      <s id="b.REV.19.6.2">Ti kakaram ipiamta Núnis amai.</s>
      <s id="b.REV.19.6.3">"Tí Shíiraiti, tiarmai.</s>
      <s id="b.REV.19.6.4">Ii Uuntri Yus Ashí tujincha asa Ashí akupkatniun nankaamayi.</s>
     </seg>
     <seg type="verse" id="b.REV.19.7">
      <s id="b.REV.19.7.1">Tuma asamtai shiir Enentáimsartai.</s>
      <s id="b.REV.19.7.2">Murikiu anajmarmari shiir iwiarnarmatai ni nuatnaikiatin tsawantri jeayi.</s>
      <s id="b.REV.19.7.3">Tuma asamtai ti shiir warasar nincha shiir awajsatai.</s>
     </seg>
     <seg type="verse" id="b.REV.19.8">
      <s id="b.REV.19.8.1">Murikiu anajmarmarinkia iwiarnarti tusa ti shiir Pushí sunasmai.</s>
      <s id="b.REV.19.8.2">Nusha yamaram Máatrachu asa ti Pújuiti."</s>
      <s id="b.REV.19.8.3">Tu tiarmai.</s>
      <s id="b.REV.19.8.4">Nu Pushí Yus-shuar pénker Túramun nakumeawai.</s>
     </seg>
     <seg type="verse" id="b.REV.19.9">
      <s id="b.REV.19.9.1">Nuyá nayaimpinmaya suntar turutmiai "Ju aatrarta: "Murik nuatma Námpernam ipiaamu ainia nuka ti shiir warasarti."</s>
      <s id="b.REV.19.9.2">Tu Aartá, turutmiai.</s>
      <s id="b.REV.19.9.3">Juka Yus timia asa Imiá nekasaiti."</s>
     </seg>
     <seg type="verse" id="b.REV.19.10">
      <s id="b.REV.19.10.1">Takui nu suntaran shiir awajsataj tusan tikishmatramjai.</s>
      <s id="b.REV.19.10.2">Túramtai turutmiai "Penke ainkiaip.</s>
      <s id="b.REV.19.10.3">Wisha Yusa Yáintrintjai ámijiai métek tura yatsumjai métek Kristu nekas chichamen tuke umirin ainia nu.</s>
      <s id="b.REV.19.10.4">Yúsak shiir awajsatniuiti."</s>
      <s id="b.REV.19.10.5">Tu turutmiai.</s>
      <s id="b.REV.19.10.6">Kame Kristu Imiá nekas timia nuna Ashí Yúsnan etserainia Nú shuar paant awajkartin ainiawai.</s>
     </seg>
     <seg type="verse" id="b.REV.19.11">
      <s id="b.REV.19.11.1">Nuyá nayaimp uranniun wainkiamjai.</s>
      <s id="b.REV.19.11.2">Nui kaway puju wantinkiamai.</s>
      <s id="b.REV.19.11.3">Nu kawaynium ekeema nuna naari Ti Penker Umin tutaiyi.</s>
      <s id="b.REV.19.11.4">Núnisan Ti Nekas Turin tutaiyi.</s>
      <s id="b.REV.19.11.5">Ti penker Akupin asa aya nekas pénker Túrak mesetan najanaiti.</s>
     </seg>
     <seg type="verse" id="b.REV.19.13">
      <s id="b.REV.19.13.1">Ni jiisha jijiai métek Keeármai.</s>
      <s id="b.REV.19.13.2">Múuknumsha akuptai tawaspan Untsurí etsenkrakuyi.</s>
      <s id="b.REV.19.13.3">Nui ni naari Yus Chicham aarmauyi.</s>
      <s id="b.REV.19.13.4">Túrasha tana nuna Ninki takamtsuk nekaamai.</s>
      <s id="b.REV.19.13.5">Numpajai enkerman entsaruyi.</s>
     </seg>
     <seg type="verse" id="b.REV.19.14">
      <s id="b.REV.19.14.1">Ti Untsurí nayaimpinmaya suntar mesetnum weena aintsar kawainium ekemkar ti shiir Pújun entsaru Niin nemariarmai.</s>
     </seg>
     <seg type="verse" id="b.REV.19.15">
      <s id="b.REV.19.15.1">Nu suntara Uuntri weneeya, Ashí nunkanmaya yajauch shuaran Máatin, Puniá mai ere tsakatskatin Jíinmiai.</s>
      <s id="b.REV.19.15.2">Tura jirujai Asutiátniua aintsan ti kakaram akupkattawai.</s>
      <s id="b.REV.19.15.3">Túrak Ashí Tujincha Yusa kajetairi ti kakarma nujai Shuáran Asutiáttawai.</s>
      <s id="b.REV.19.15.4">Uwa nekenkar ijiuratniua aitkiasan Wáitkiasartatui.</s>
     </seg>
     <seg type="verse" id="b.REV.19.16">
      <s id="b.REV.19.16.1">Ni pushirincha makuincha ni naari aarmauyi: Ashí Akupniun Akupin tura Ashí Uunta Uuntri.</s>
     </seg>
     <seg type="verse" id="b.REV.19.17">
      <s id="b.REV.19.17.1">Nuyá Tsawái-nantunam suntaran eketun wainkiamjai.</s>
      <s id="b.REV.19.17.2">Nusha nayaimpiniam nanamtin nanamainian kakantar untsuak timiai "Yusa uunt namperin Yurumáitiarum.</s>
     </seg>
     <seg type="verse" id="b.REV.19.18">
      <s id="b.REV.19.18.1">Akupniu namankésha Yuítiarum.</s>
      <s id="b.REV.19.18.2">Suntara Kapitántri namankésha, kakaram suntara namankésha, kaway namankésha tura eketainia nuna namankésha, kame Ashí shuara namankésha nankaamantu ainia Núnasha tura penké shuar ainia Núnasha Yuítiarum."</s>
      <s id="b.REV.19.18.3">Tu untsukmai.</s>
     </seg>
     <seg type="verse" id="b.REV.19.19">
      <s id="b.REV.19.19.1">Tura Nuyá Entsaya Yajasmancha tura Jú nunkanam akupin ainia nunasha Ashí ni suntarijiai wainkiamjai.</s>
      <s id="b.REV.19.19.2">Niisha kawainium eketka nujai tura nuna suntarijiai mesetan najanatai tusar iruntrarmai.</s>
     </seg>
     <seg type="verse" id="b.REV.19.20">
      <s id="b.REV.19.20.1">Tura nu mesetnum Yajasmasha tura Kukaria Yajasmasha, penké ántar Yúsnan etserniua nu, mai achinkiarmai.</s>
      <s id="b.REV.19.20.2">Nuikkia Entsaya Yajasma ni kakarmarin Súam nu Kukaria Yajasmaka aents tujintiamun ti turak Shuáran anankawarmai.</s>
      <s id="b.REV.19.20.3">Túramtai nu shuar Entsaya Yajasma Náarin apujmamsar ni nakumkamurin shiir awajsarmai.</s>
      <s id="b.REV.19.20.4">Tuma asamtai Entsaya Yajasmancha tura Kukaria Yajasmancha íwiakuk asuprijiai ti kea nu ji-antumiannum Apeáwarmai.</s>
     </seg>
     <seg type="verse" id="b.REV.19.21">
      <s id="b.REV.19.21.1">Chíkichka kawainium eketkanumia Puniá tsakatskatin weneya jiinmia nujai mantamnawarmai.</s>
      <s id="b.REV.19.21.2">Túramtai nanamtin ni ayashin yuawar ejemakarmai.</s>
     </seg>
    </div>
    <div type="chapter" id="b.REV.20">
     <seg type="verse" id="b.REV.20.1">
      <s id="b.REV.20.1.1">Nuyá nayaimpinmaya suntar Táarun wainkiamjai.</s>
      <s id="b.REV.20.1.2">Nusha Nánkatkachu waa yawirin tura jinkiatai jirun kampurman takakuyi.</s>
     </seg>
     <seg type="verse" id="b.REV.20.2">
      <s id="b.REV.20.2.1">Nu suntarsha Ti Kajen Yajasman jiru kampurmajai jinkiamai.</s>
      <s id="b.REV.20.2.2">Nu Yajasma iwianchi Kapitiántri Satanas tutainti.</s>
      <s id="b.REV.20.2.3">Yáunchuya-napiti niisha.</s>
      <s id="b.REV.20.2.4">Tura nu iwianchin Jinkiá mir Uwí pujusat tusa</s>
     </seg>
     <seg type="verse" id="b.REV.20.3">
      <s id="b.REV.20.3.1">Nánkatkachu waanam epenmiai.</s>
      <s id="b.REV.20.3.2">Tura waiti uraichminian anujtukmai.</s>
      <s id="b.REV.20.3.3">Mir Uwí nankaamatsain Ashí nunkanmaya shuaran anankawarain tusa Túramai.</s>
      <s id="b.REV.20.3.4">Antsu mir Uwí nankaamasmatai ishichik tsawant ankant akupnaktiniaiti.</s>
     </seg>
     <seg type="verse" id="b.REV.20.5">
      <s id="b.REV.20.5.1">Nuyá akupin pujutainium pujuinian wainkiamjai.</s>
      <s id="b.REV.20.5.2">Tura shuara Túramurin iirsarat tusa kakaram sunasarmai.</s>
      <s id="b.REV.20.5.3">Tura Núnisan muuke tsupirka maamu wakanincha wainkiamjai.</s>
      <s id="b.REV.20.5.4">Nusha Yusa chichamen etserainiak tura Kristu chichamencha etserin ásar maamu armai.</s>
      <s id="b.REV.20.5.5">Niisha Entsaya Yajasmancha ni nakumkamurincha tikishmatracharu armai.</s>
      <s id="b.REV.20.5.6">Núnisan Náarincha nijiainiumsha tura uwejnumsha anujmampracharu armai.</s>
      <s id="b.REV.20.5.7">Nu shuar ataksha nantakiar emka nantaktin tsawantnum pachiinkiarmai.</s>
      <s id="b.REV.20.5.8">Túmainiak Krístujai métek mir Uwí akupeamun wainkiamjai.</s>
      <s id="b.REV.20.5.9">Antsu Chíkich Jákaruka mir Uwí nankaamatsain nantakcharmai.</s>
     </seg>
     <seg type="verse" id="b.REV.20.6">
      <s id="b.REV.20.6.1">Antsu emka nantaktin tsawantnum pachiinkiarua Nú shuar, ti penker aimak, ti shiir warasmin ainiawai.</s>
      <s id="b.REV.20.6.2">Nu shuarka Jimiará Jákatniunam pachiintsuk Yusna tuke takarin tura Núnisan Krístunu tuke takarin ártatui.</s>
      <s id="b.REV.20.6.3">Tura Krístujai métek mir Uwí akupkartatui.</s>
     </seg>
     <seg type="verse" id="b.REV.20.7">
      <s id="b.REV.20.7.1">Tura mir Uwí nankaamasmatai uunt iwianch urani akupnaktatui.</s>
     </seg>
     <seg type="verse" id="b.REV.20.8">
      <s id="b.REV.20.8.1">Túram Ashí nunkanmaya Shuáran anankawartaj tusa Jíinkittiawai.</s>
      <s id="b.REV.20.8.2">Kuk nunkanmasha tura Makuk nunkanmasha Ashí pujuinia nuna anankawartatui.</s>
      <s id="b.REV.20.8.3">Tura mesetan najanataj tusa ni suntarin nekapmarchamnia ti Untsurí irurtatui.</s>
     </seg>
     <seg type="verse" id="b.REV.20.9">
      <s id="b.REV.20.9.1">Tura Ashí nunkan enetak Yus-shuar matsamtaincha tura Yus ti aneamu pépruncha mash énkekarmai.</s>
      <s id="b.REV.20.9.2">Túramtai Yus nayaimpinmaya jinia akuptuk mash aesawarmai.</s>
     </seg>
     <seg type="verse" id="b.REV.20.10">
      <s id="b.REV.20.10.1">Tura iwianchi Kapitiántri, niin anankawarmia nu, asuprijiai Keá ji-antumiannum Apenámai.</s>
      <s id="b.REV.20.10.2">Nu yaunchusha Entsaya Yajasmasha tura Kukaria Yajasmasha, penké ántar yusnan etserniua nu, nui Apenáwarmai.</s>
      <s id="b.REV.20.10.3">Nuisha tsawaisha Káshisha iniannatsuk ti Wáitsartatui.</s>
     </seg>
     <seg type="verse" id="b.REV.20.11">
      <s id="b.REV.20.11.1">Nuyá akupin pujutain uuntan tura ti Pújun wainkiamjai.</s>
      <s id="b.REV.20.11.2">Tura nui pujancha wainkiamjai.</s>
      <s id="b.REV.20.11.3">Niisha ti kakaram asamtai nunkasha nayaimpisha aya menkarar tuke Atsúarmai.</s>
     </seg>
     <seg type="verse" id="b.REV.20.13">
      <s id="b.REV.20.13.1">Tura Túrunatsain nayaantsanam Jákarua nusha Jíinkiarmai.</s>
      <s id="b.REV.20.13.2">Núnisan iwiarsamunam jaka pujuinia nusha Jíinkiarmai.</s>
      <s id="b.REV.20.13.3">Tura Jákaruncha, nankaamantu arma nunasha tura penké shuar arma nunasha, Ashí wainkiamjai.</s>
      <s id="b.REV.20.13.4">Tura Yusai naka wajaarmai.</s>
      <s id="b.REV.20.13.5">Nuyá Ashí shuar Túramu aakma Papí urantrarmai.</s>
      <s id="b.REV.20.13.6">Tura nu papinium aarma nujai métek Ashí ni turamuri paant nékaneakui Súmamtiknawarmai.</s>
      <s id="b.REV.20.13.7">Tura Chíkich papisha tuke iwiaaku pujustin Papí urankamai.</s>
     </seg>
     <seg type="verse" id="b.REV.20.14">
      <s id="b.REV.20.14.1">Nuyá Jákatin amuukati tusa ji-antumiannum Apenámai.</s>
      <s id="b.REV.20.14.2">Nu ji-antumiannum wétin Jimiará Jákatin Tútainti.</s>
     </seg>
     <seg type="verse" id="b.REV.20.15">
      <s id="b.REV.20.15.1">Tura Ashí shuar ni naari tuke iwiaaku pujustin papinium Atsúarma nusha nui Apenáwarmai.</s>
     </seg>
    </div>
    <div type="chapter" id="b.REV.21">
     <seg type="verse" id="b.REV.21.1">
      <s id="b.REV.21.1.1">Nuyá nayaimpisha tura nunkasha menkaramtai nayaim yamarman tura Yamá nunkancha wainkiamjai.</s>
      <s id="b.REV.21.1.2">Tura nayaantsasha atsumai.</s>
     </seg>
     <seg type="verse" id="b.REV.21.2">
      <s id="b.REV.21.2.1">Wi, Juan, ti shiir péprun, Yusnumia yamaram Jerusarénkan nayaimpinmaya Táarun, wainkiamjai.</s>
      <s id="b.REV.21.2.2">Anajmarma ni aishrin inkiuntaj tusa ti shiir iwiarmampra aintsan ti penker iwiaramuyi.</s>
     </seg>
     <seg type="verse" id="b.REV.21.3">
      <s id="b.REV.21.3.1">Nayaimpinmaya ti kakantar chichaamun antukmajai.</s>
      <s id="b.REV.21.3.2">"Iisiá, Yus yamaikia aentsjai pujawai.</s>
      <s id="b.REV.21.3.3">Tuke niijiai pujakui Ashí ni shuari ártatui.</s>
      <s id="b.REV.21.3.4">Tura niijiai tuke pujak nekas tuke ni Yusri átatui.</s>
     </seg>
     <seg type="verse" id="b.REV.21.4">
      <s id="b.REV.21.4.1">Yus ni neajkin ujujturartatui.</s>
      <s id="b.REV.21.4.2">Tura nuik amia nuka Ashí amuukarmatai Jákatniusha, uuttincha, Wáitsatniusha, tura najaimiatniusha atsuttawai."</s>
     </seg>
     <seg type="verse" id="b.REV.21.5">
      <s id="b.REV.21.5.1">Tura akupin pujutainium ekema nu "Iistá, Wi Ashí penké yamarman Nájanjai" timiai.</s>
      <s id="b.REV.21.5.2">Nuyá nu arantcha turutmiai "Juka Imiá nekas asamtai Aartá.</s>
      <s id="b.REV.21.5.3">Nekas Enentáimtustiniaiti."</s>
     </seg>
     <seg type="verse" id="b.REV.21.6">
      <s id="b.REV.21.6.1">Ataksha turutmiai "Yamaikia mash uminkiayi.</s>
      <s id="b.REV.21.6.2">Wiitjai.</s>
      <s id="b.REV.21.6.3">Yámankamtaiknumia Amúanmasha tuke pujuwitjai.</s>
      <s id="b.REV.21.6.4">Wisha A rétranmaya Y rétranam Ashí retra aintsaitjai.</s>
      <s id="b.REV.21.6.5">Ashí kitiama Núnaka tuke iwiaaku pujutai entsan penké Kuítchajai aartatjai.</s>
     </seg>
     <seg type="verse" id="b.REV.21.7">
      <s id="b.REV.21.7.1">Nupetmakunka Ashí yamarma juna mash susattajai.</s>
      <s id="b.REV.21.7.2">Wisha ni Yusri átatjai.</s>
      <s id="b.REV.21.7.3">Núnisan niisha winia uchir átatui.</s>
     </seg>
     <seg type="verse" id="b.REV.21.8">
      <s id="b.REV.21.8.1">Antsu Sápijkia, Yúsan Enentáimtichusha, yajauchin Máatrasha, mankartincha, tsanirmatan pujurniusha, wawekratniusha, ántar-yusan tikishmatniusha, tura Ashí Wáitrincha asuprijiai Keá ji-antumiannum Apenáwartatui.</s>
      <s id="b.REV.21.8.2">Nuka Jimiará Jákatin Tútainti."</s>
     </seg>
     <seg type="verse" id="b.REV.21.9">
      <s id="b.REV.21.9.1">Nuyá siati suntar pinin Amúamunam Wáitkiastinjai piakun takakua Nuyá chikichik taruti Túrutmiai "Winitiá.</s>
      <s id="b.REV.21.9.2">Murikiu anajmarmarin iniaktustatjame."</s>
     </seg>
     <seg type="verse" id="b.REV.21.10">
      <s id="b.REV.21.10.1">Taku mesekranam naint Yakí juruki Yusnumia ti shiir Jerusarén pepru nayaimpinmaya Táarun iniaktursamai.</s>
     </seg>
     <seg type="verse" id="b.REV.21.11">
      <s id="b.REV.21.11.1">Nu péprusha Yusa wincharijiai Tsáapniniuyi.</s>
      <s id="b.REV.21.11.2">Nu Tsáapnincha kaya ti Shíirmachia Núnis jaspi kaya Nuní saar asa ti Tsáapniniuyi.</s>
     </seg>
     <seg type="verse" id="b.REV.21.12">
      <s id="b.REV.21.12.1">Pepru yantamesha ti Yakí pénkramuyi tura Wáitiri tuse amai.</s>
      <s id="b.REV.21.12.2">Tura nu Wáitinium suntar wajatiarmai.</s>
      <s id="b.REV.21.12.3">Nu Wáitinmasha Israer-shuara uuntri tuse armia nuna naari aarmauyi.</s>
     </seg>
     <seg type="verse" id="b.REV.21.13">
      <s id="b.REV.21.13.1">Nantu Tátainmaani menaintiu waiti amai.</s>
      <s id="b.REV.21.13.2">Nantu akatainmaanisha menaintiu waiti amai.</s>
      <s id="b.REV.21.13.3">Nunkaanisha menaintiu waiti amai.</s>
      <s id="b.REV.21.13.4">Arakaanisha menaintiu waiti amai.</s>
     </seg>
     <seg type="verse" id="b.REV.21.14">
      <s id="b.REV.21.14.1">Ti uunt kaya tuse apujsamu armai.</s>
      <s id="b.REV.21.14.2">Tura nui ekenir pénkramuyi.</s>
      <s id="b.REV.21.14.3">Nu tuse kayanam Murikiu akatramuri tuse armia nuna naari aarmauyi.</s>
     </seg>
     <seg type="verse" id="b.REV.21.15">
      <s id="b.REV.21.15.1">Suntar wijiai chichaua nu, nekapmatain kurin takakuyi.</s>
      <s id="b.REV.21.15.2">Nujai pépruncha, Wáitirincha, tura pénkramurincha nekapmartiniuyi.</s>
     </seg>
     <seg type="verse" id="b.REV.21.16">
      <s id="b.REV.21.16.1">Pepru esantisha wankantisha yakirisha mash métekrak armai.</s>
      <s id="b.REV.21.16.2">Suntarsha péprun nekapmataijiai nekapmaram esantisha wankantisha tura Núnisan jeamkamu yakirisha Jimiará mir Jimiará siantu (2.200) Kirúmitru amai.</s>
     </seg>
     <seg type="verse" id="b.REV.21.17">
      <s id="b.REV.21.17.1">Nuyá pénkrincha nekapmarmai.</s>
      <s id="b.REV.21.17.2">Suntar aents nekapmataijiai nekapmaram sesentikuatru (64) mitru amai.</s>
     </seg>
     <seg type="verse" id="b.REV.21.18">
      <s id="b.REV.21.18.1">Nu pénkramusha jaspi kayajai najanamuyi.</s>
      <s id="b.REV.21.18.2">Péprusha aya Kúrikiyi.</s>
      <s id="b.REV.21.18.3">Nu kuri ti penker Sáarauyi.</s>
     </seg>
     <seg type="verse" id="b.REV.21.19">
      <s id="b.REV.21.19.1">Pen apujtukma kayasha ti shiir kaya ainia nujai najanamu asa ti shiir iwiaramuyi.</s>
      <s id="b.REV.21.19.2">Emka nu jaspi Káyauyi.</s>
      <s id="b.REV.21.19.3">Jímiara nusha sapiru Káyauyi.</s>
      <s id="b.REV.21.19.4">Menaintiua nusha ákata Káyauyi.</s>
      <s id="b.REV.21.19.5">Kuatrua nusha Ismirártauyi.</s>
     </seg>
     <seg type="verse" id="b.REV.21.20">
      <s id="b.REV.21.20.1">Senkua nusha únise Káyauyi.</s>
      <s id="b.REV.21.20.2">Saisa nusha kurnarinia Káyauyi.</s>
      <s id="b.REV.21.20.3">Siatia nusha krisuritiu Káyauyi.</s>
      <s id="b.REV.21.20.4">Uchua nusha periru Káyauyi.</s>
      <s id="b.REV.21.20.5">Nuiwia nusha tupasiu Káyauyi.</s>
      <s id="b.REV.21.20.6">Tiasa nusha krisuprasa Káyauyi.</s>
      <s id="b.REV.21.20.7">Auntsea nusha jasentu Káyauyi.</s>
      <s id="b.REV.21.20.8">Tusea nusha Amatísta Káyauyi.</s>
      <s id="b.REV.21.20.9">Ti kayaim apujsamu asamtai ti Shíirmachiiyi.</s>
     </seg>
     <seg type="verse" id="b.REV.21.21">
      <s id="b.REV.21.21.1">Pepru Wáitiri tuse ainia nu, ti shiir nayaantsanmaya shaukjai chikichik najanamu armai.</s>
      <s id="b.REV.21.21.2">Pepru jintisha aya Kúrikiiyi.</s>
      <s id="b.REV.21.21.3">Nu kuri ti penker Sáarauyi.</s>
     </seg>
     <seg type="verse" id="b.REV.21.22">
      <s id="b.REV.21.22.1">Yusa Uunt Jeencha wainkiachmajai.</s>
      <s id="b.REV.21.22.2">Antsu nu peprunam Uunt Yus Ashí tujincha nu tura Núnisan Muriksha nu péprun Pímiutkui takamtsuk Níiniuyi.</s>
     </seg>
     <seg type="verse" id="b.REV.21.23">
      <s id="b.REV.21.23.1">Nu péprunmasha Tsawaí-nantusha Kashí-nantusha atsumchamai.</s>
      <s id="b.REV.21.23.2">Antsu Yusa winchari Tsáapin awajmiai.</s>
      <s id="b.REV.21.23.3">Núnisan Muriksha Tsáapin awajmiai.</s>
     </seg>
     <seg type="verse" id="b.REV.21.24">
      <s id="b.REV.21.24.1">Nu Tsáapnijiaisha Ashí nunkanmaya shuar wekasartatui.</s>
      <s id="b.REV.21.24.2">Tura Ashí nunkanam akupin ainia nusha nui yujainiak ni pénkerijiai nuna shiir awajtuiniawai.</s>
     </seg>
     <seg type="verse" id="b.REV.21.25">
      <s id="b.REV.21.25.1">Tura kashi Atsá asamtai tuke tsawaiti.</s>
      <s id="b.REV.21.25.2">Tuma asamtai Wáitiri tuke epenchamu ártatui.</s>
     </seg>
     <seg type="verse" id="b.REV.21.26">
      <s id="b.REV.21.26.1">Tura Ashí nunkanam pénker ana nuna nui itiaartatui.</s>
     </seg>
     <seg type="verse" id="b.REV.21.27">
      <s id="b.REV.21.27.1">Tura yajauchikia penké wayashatatui.</s>
      <s id="b.REV.21.27.2">Muíjmiainian Túrincha tura anankartincha penké wayachartatui.</s>
      <s id="b.REV.21.27.3">Antsu áyatik shuar tuke iwiaaku pujutai papinium naari aarma ainia nuke wayawartatui.</s>
      <s id="b.REV.21.27.4">Nu papincha Murik takakui.</s>
     </seg>
    </div>
    <div type="chapter" id="b.REV.22">
     <seg type="verse" id="b.REV.22.1">
      <s id="b.REV.22.1.1">Nuyá suntar tuke iwiaaku pujutai entsan ti Sáaran iniaktursamai.</s>
      <s id="b.REV.22.1.2">Nusha uunt akupin pujutainmaya ti saawi jiinmiai.</s>
      <s id="b.REV.22.1.3">Nu pujutaisha Yusna tura Muriknauyi.</s>
     </seg>
     <seg type="verse" id="b.REV.22.2">
      <s id="b.REV.22.2.1">Pepru jintincha tura Entsá mai paen tuke iwiaaku pujutai numi wajamai.</s>
      <s id="b.REV.22.2.2">Nusha Ashí tuse nantutin neremai.</s>
      <s id="b.REV.22.2.3">Ni nukesha Ashí nunkanmaya shuar Tsuámatainti.</s>
     </seg>
     <seg type="verse" id="b.REV.22.4">
      <s id="b.REV.22.4.1">Ashí yajauchia nuka atsuttawai.</s>
      <s id="b.REV.22.4.2">Uunt akupin pujutai, Yúsnasha Murikniasha, nuin aa asamtai ni shuari ti paant wainiainiak tikishmatrartatui.</s>
      <s id="b.REV.22.4.3">Tura nijiaincha ni naari anujmamkartatui.</s>
     </seg>
     <seg type="verse" id="b.REV.22.5">
      <s id="b.REV.22.5.1">Tura Káshisha atsuttawai.</s>
      <s id="b.REV.22.5.2">Nui pujuinia nuka shiripkincha etsancha atsumchartatui.</s>
      <s id="b.REV.22.5.3">Uunt Yúsak tuke Tsáapin awajtiatui.</s>
      <s id="b.REV.22.5.4">Tura ni shuari tuke iniannatsuk akupkartatui.</s>
     </seg>
     <seg type="verse" id="b.REV.22.6">
      <s id="b.REV.22.6.1">Nuyá suntar turutmiai "Ju chicham ti nekas asa nekas Enentáimtusminiaiti.</s>
      <s id="b.REV.22.6.2">Uunt Yus yaunchu Níiniun etserniun ni chichamen Enentáimtikramia Núnisan yamaikia ni suntarin akuptuk Wárik Túrunatta nuna Ashí ni shuarin ujakuiti."</s>
     </seg>
     <seg type="verse" id="b.REV.22.7">
      <s id="b.REV.22.7.1">"Ti Wárik winittiajai" tawai Murikkia.</s>
      <s id="b.REV.22.7.2">Shuar ju papinium Yusa Chichame aarman umirna nuka shiir warasminiaiti.</s>
     </seg>
     <seg type="verse" id="b.REV.22.8">
      <s id="b.REV.22.8.1">Wi, Juan, juna mash iisan mash antukmajai.</s>
      <s id="b.REV.22.8.2">Tura mash iisan antukan nayaimpinmaya suntar iniaktursama nuna shiir awajsataj tusan tikishmatramjai.</s>
     </seg>
     <seg type="verse" id="b.REV.22.9">
      <s id="b.REV.22.9.1">Túram turutmiai "Penke ainkiaip.</s>
      <s id="b.REV.22.9.2">Wisha Yusa Yáintrintjai ámijiai métek tura yatsumijiai métek.</s>
      <s id="b.REV.22.9.3">Yúsnan etserin ásar tura ju papinium aarma nuna umirainiak Yusa Yáintri ainiawai niisha.</s>
      <s id="b.REV.22.9.4">Yúsak shiir awajsatniuiti."</s>
     </seg>
     <seg type="verse" id="b.REV.22.10">
      <s id="b.REV.22.10.1">Nuyá ataksha turutmiai "Ju Papínium aarma Yusna asamtai úukam ikiusaip.</s>
      <s id="b.REV.22.10.2">Ashí Túrunatin tsawant ishichik ajatesai.</s>
     </seg>
     <seg type="verse" id="b.REV.22.11">
      <s id="b.REV.22.11.1">Nu jeatsainkia yajauch shuarka tuke yajauch Túruki Wetí.</s>
      <s id="b.REV.22.11.2">Núnisan Muíjmiainian Túraka tuke Túruki Wetí.</s>
      <s id="b.REV.22.11.3">Antsu pénkeran Túraka pénkeran Túruki Wetí.</s>
      <s id="b.REV.22.11.4">Núnisan esetar Enentáimniusha tuke esetar Yusjai wekasati."</s>
     </seg>
     <seg type="verse" id="b.REV.22.12">
      <s id="b.REV.22.12.1">Muriksha tawai "Eta, ti Wárik winittiajai.</s>
      <s id="b.REV.22.12.2">Túran ti Shíirmachin Ashí pénker Túramujai métek Súsatniua nuna takukin winittiajai.</s>
     </seg>
     <seg type="verse" id="b.REV.22.13">
      <s id="b.REV.22.13.1">Wiitjai.</s>
      <s id="b.REV.22.13.2">Yámankamtaiknumia Amúanmasha tuke pujuwitjai.</s>
      <s id="b.REV.22.13.3">Wisha A rétranmaya Y rétranam Ashí retra aintsaitjai."</s>
      <s id="b.REV.22.13.4">Tu tawai.</s>
     </seg>
     <seg type="verse" id="b.REV.22.14">
      <s id="b.REV.22.14.1">Ni pushiri pénker nijiamatniua Núnisan pénker Túrinia Nú shuar shiir warasminiaiti.</s>
      <s id="b.REV.22.14.2">Nu shuar nu pepru Wáitirincha wayamniaiti.</s>
      <s id="b.REV.22.14.3">Túrar tuke iwiaaku pujutai numinmaya yuamniaiti.</s>
     </seg>
     <seg type="verse" id="b.REV.22.15">
      <s id="b.REV.22.15.1">Tura antsu Yúsan Enentáimtachuka, wawekratniuka, tsanirmatan pujurainia nuka, mankartinkia, ántar-yus tikishmatniuka, tura Ashí shuar Wáitian wararainiak tuke Túrin ainia nuka aa matsatainiak penké wayachmin ainiawai.</s>
     </seg>
     <seg type="verse" id="b.REV.22.16">
      <s id="b.REV.22.16.1">"Wi, Jesus, Ashí Yus-shuaran ujakarat tusan winia suntarun akupkajai.</s>
      <s id="b.REV.22.16.2">Wikia Tawit Weeaitjai.</s>
      <s id="b.REV.22.16.3">Túrasha Tawitia Uuntrintjai.</s>
      <s id="b.REV.22.16.4">Wikia ti Tsáapin yaa, Yánkuamia aintsanketjai."</s>
      <s id="b.REV.22.16.5">Tu tawai.</s>
     </seg>
     <seg type="verse" id="b.REV.22.17">
      <s id="b.REV.22.17.1">Yusa Shiir Wakanisha tura Murik anajmarmasha "Winitiarum" tuiniawai.</s>
      <s id="b.REV.22.17.2">Tura juna ántana nusha "Winitiarum" Tití.</s>
      <s id="b.REV.22.17.3">Tura Ashí kitiama nuka Winití.</s>
      <s id="b.REV.22.17.4">Wakerakka tuke iwiaaku pujutai entsan penké Kuítchajai Umartí.</s>
     </seg>
     <seg type="verse" id="b.REV.22.18">
      <s id="b.REV.22.18.1">Ashí shuar ju papinium Yus-Chicham aarma nuna antukarun juna ujaajai: Shuar jui aarman chikichan pataakka Yus niin ti Wáitsatin jui aarma nuna patattsattawai.</s>
     </seg>
     <seg type="verse" id="b.REV.22.19">
      <s id="b.REV.22.19.1">Núnisan shuar jui aarman emeneakuinkia Yus ni naarin iwiaaku pujutai papiniumia japirattawai.</s>
      <s id="b.REV.22.19.2">Tura ti shiir péprunam wayatniun suritkiattawai.</s>
      <s id="b.REV.22.19.3">Nu péprusha tura nu papisha jui paant ujakma ainiawai.</s>
     </seg>
     <seg type="verse" id="b.REV.22.20">
      <s id="b.REV.22.20.1">Jú Papí aantratniun ujakua nu tawai "Eta, ti wari winittiajai."</s>
      <s id="b.REV.22.20.2">Pai, Núnisan Atí.</s>
      <s id="b.REV.22.20.3">Wari Winitiá, Uunt Jesusá.</s>
     </seg>
     <seg type="verse" id="b.REV.22.21">
      <s id="b.REV.22.21.1">Ii Uuntri Jesukrístu atumniasha shiir yainmakarti.</s>
      <s id="b.REV.22.21.2">Nuke Atí.</s>
     </seg>
    </div>
   </div>
  </body>
 </text>
</cesDoc>